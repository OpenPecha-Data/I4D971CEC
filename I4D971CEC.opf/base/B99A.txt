༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159521
|
ImageGroup: ||12PD19011
ISBN: n/a
LCCN:
n/a
Title:
༢༠༡༡ལོའི་སྙན་ངག
|2011lo'i snyan ngag
Author:
In/a
In/a
Descriptor:
Original Publication:
Place:
Publisher:
gzi mig dpe tshogs/;[2]
|zi ling/
mtsho sngon mi rigs dpe skrun khang/
2011
Date:
Volume:
Total Volumes:
TBRC Pages:
lin/a
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



པ་ L "
ཏུན
, རྒྱལ་
:
།
པ
1:|:#e
དེ་
་་་
ད་
|
-
1:
1:|:
1
/
ཅན
1:
མ
མ་་་
39 11
MWN1: ད !!!
ཙ་
ཀ2
1:|:ཀྱི ཏི
།
མ
།
རྗེ་
གཟི་མིག་དཔེ་ཚོགས།
སྙན་ངག
2ག། །།
1:|:ཀྱི @
མཚོ་སྔོན་མི་རིགས་དཔེ་སྐྲུན་ཁང་།
1:
|
1|
1:|:
པ་ཀ་་
1:|:
$
:
ལ
:
་
g2
1:|:
18
g
:
:
N
/WW.
ང*
29
ནི་
1:|
|
འོ་དོད་
ར



20II
སྒྲུང་གཏམ།
སྙན་ངག
ལྷུག་རྩོམ།
བསྒྱུར་རྩོམ།
རྩོམ་རིག་དཔྱད་བརྗོད།



ལ་ཕྱིན་པས།།
།
ན 1
:|:ཀྱི
ང བ ད
།
...，
1:|: :
27:
ཅིག་ག་གནང་ན
སྙན་ངག་
201L.
1:|:
::
U，
གཟི་མིག་དཔེ་ཚོགས།་
མཚོ་སྔོན་མི་རིགས་དཔེ་སྐྲུན་ཁང་།
a
ས
255
1
ཀ་བ
།
iཔའི་
་
་
ཀ/1!ས 4
，
།
,
།



图书在版编目(CIP)数据
2011年度诗歌:藏文 / 索洛编,一西宁:青海民
族出版社,2012.12
(天珠丛书)
ISBN 978-7-5420 -1882 -3
1.02… I. 0索…II. 0诗集一中国当代一藏
语 V. OI227
中国版本图书馆 CIP 数据核字(2013) 第000279号
2011年度诗歌
索洛 编
出发
版行
青海民族出版社(西宁市同仁路10号)
邮政编码:810001 电话:(097106138933
发行部:(09716123221
经销:新华书店
印刷:青海西宁印刷厂
开 本:720mm x1000mm 1/16
张:19.5
字数:220千
版次:2012年12月第1版
印次:2012年12月第1次印刷
印数:1-2000
书 号 :ISBN 978-7-5420-1882 -3(民文)
定价:29.00 元
版权所有,翻印必究
(书中如有缺页、错页及倒装请与印刷厂联系)



2011ལོའི་སྙན་ངག
དཔེ་སྐྲུན་གསལ་བཤད།
•
。
་
，
。
。。
དུས་རབས་ཉེར་གཅིག་པའི་ཚུན་ལ། བོད་ཀྱི་རྩོམ་རིག་གསར་རྩོམ་ལ་
སྔར་ལས་ལྷག་པའི་གསོན་ཤུགས་རྒྱས་ཏེ། རྩོམ་པ་པོ་རྒན་དར་གཞོན་གསུམ་
གྱིས་གསར་རྩོམ་གྱི་རྒྱུན་ཆེས་ཆེར་བསྐྱངས་ཤིང་། གྲངས་དང་སྤུས་ཚད་གང་
ཐད་ནས་བརྩམས་ཆོས་ཇེ་མང་ཇེ་ལེགས་སུ་འགྲོ་བཞིན་པའི་གནས་ཚུལ་་
ཉམས་དགའ་བ་བྱུང་། གསར་རྩོམ་གྱི་གྲུབ་འབྲས་འདིར་དུས་ལས་ཡོལ་བ་
མེད་པར་སྤྱི་བསྡོམས་བྱས་ཏེ། ཀློག་པ་པོ་དག་གི་སྤྱན་སྔར་ཕུལ་བྱུང་བརྩམས་
ཆོས་གང་ལེགས་གཅིག་བསྡུས་ཀྱི་ཚུལ་དུ་མཁོ་འདོན་བྱས་པ་བརྒྱུད། དུས་
རབས་གསར་པའི་བོད་ཀྱི་རྩོམ་རིག་གི་རྨང་གཞིའི་འཛུགས་སྐྲུན་དང་རྩོམ་་་་་
རིག་གསོག་ཉར་བྱ་བར་ཕན་འབྲས་ཏོག་ཙམ་བསྐྲུན་ཨེ་ཐུབ་ཀྱི་ཀུན་སློང་གིས།
རང་རེའི་དཔེ་སྐྲུན་ཁང་གིས་ལོ་རེའི་ཕུལ་བྱུང་བརྩམས་ཆོས་འདམ་སྒྲུག་དང་་་
པར་སྐྲུན་བྱ་རྒྱུ་གཏན་ཁེལ་བྱས་པ་ཡིན།
ལེགས་རྩོམ་འདམ་སྒྲུག་གི་དཔེ་ཚོགས་འདིའི་ནང་སྒྲུང་གཏམ་དང་སྙན་་
ངག ལྷུག་རྩོམ། དཔྱད་བརྗོད། བསྒྱུར་རྩོམ་སྟེ་དེབ་ལྔ་འདུ་ཞིང་། དེ་ཡང་
རྩོམ་ཚང་མ་ནི་ལོ་དེའི་ནང་གི་པར་རྟགས་ངོ་མ་ཡོད་པའི་བོད་ཡིག་གི་རྩོམ་་་་་
རིག་དུས་དེབ་དང་ཚགས་པར་ཡོད་ཚད་ལས་བདམས་པ་དང་། རྩོམ་གྱི་སྒྲིག་
རིམ་བརྩམས་ཆོས་སྤེལ་བའི་དུས་ཀྱི་སྔ་ཕྱི་ལྟར་བཀོད་ཡོད། ང་ཚོས་རྩོམ་ཡིག་



| གཟི་མིག་དཔེ་ཚོགས།
:
འདེམ་དུས་གང་ཐུབ་ཅི་ཐུབ་ཀྱིས་ལོ་རེའི་བརྩམས་ཆོས་མཐའ་དག་ལས་་
འཐུས་ཚབ་རང་བཞིན་གྱི་རྩོམ་ཡིག་སྟེ། གཙོ་བོ་རྩོམ་ལུས་མི་འདྲ་བ་ལས་
བརྗོད་བྱ་མངོན་དོད་ཅན་དང་སྒྱུ་རྩལ་གྱི་མཚོན་སྟོབས་ཁྱད་པར་ཅན་དག་་་་་
དམིགས་སུ་བཟུང་བའི་དུས་མཚུངས་སུ། རང་གཤིས་དང་བྱེད་ཐབས། རྣམ་
པ། སྐད་ཆ་སོགས་སྣ་མང་ཅན་ལ་སྣང་འཇོག་བྱས་ཏེ། བརྩམས་ཆོས་ཀྱི་
གསར་གཏོད་རིན་ཐང་ལ་མཐོང་ཆེན་བྱས་པར་མ་ཟད། རྒྱ་ཆེའི་ཀློག་པ་པོའི་
ལྟ་ཀློག་གི་རེ་བ་ལའང་བསམ་བློ་བཏང་སྟེ། ངེས་པ་དོན་གྱིས་བསམ་བློའི་རང་
བཞིན་དང་སྒྱུ་རྩལ་རང་བཞིན་ལྡན་པའི་བརྩམས་ཆོས་དག་འདེམ་ཅི་ཐུབ་་་་་་
བྱས་པ་ཡིན། ལེགས་རྩོམ་འདམ་སྒྲུག་གི་ལས་ཀ་འདིར་དུས་དེབ་དང་ཚགས་
པར་ཁང་སོ་སོ། གཞན་རྩོམ་པ་པོ་སོགས་ཀྱིས་རྒྱབ་སྐྱོར་དང་རོགས་རམ་གང་
ལེགས་གནང་ཞིང་། འདམ་སྒྲུག་ཐད་ལ་བསམ་འཆར་ལྷུག་སྩོལ་གནང་བ་ལྟར།
ང་ཚོས་ཕྱོགས་ཡོངས་ནས་ནན་ཏན་ཞིབ་ཀློག་བྱས་པའི་རྨང་གཞིའི་སྟེང་། །
ཁོང་ཚོས་བཏོན་པའི་བསམ་འཆར་ལ་ཟུར་ལྟ་ཅི་ཐུབ་བགྱིས་ཏེ། རང་ནུས་
རྩལ་སྤྲུགས་ཀྱིས་འདམ་སྒྲུག་བྱས་པ་ཡིན་ངེས་ན། འདིར་ཁོང་རྣམ་པར་སྙིང་
ཐག་པ་ནས་བཀའ་དྲིན་ཆེ་ཞུས་པ་ཡིན། གཞན་ཆེད་དུ་གསལ་བཤད་བྱེད་
དགོས་པ་ལ། དཔེ་ཚོགས་འདིའི་ནང་བདམས་པའི་བརྩམས་ཆོས་མཐའ་དག་
དུས་དེབ་དང་ཚགས་པར་ཁང་སོ་སོར་བསམ་འཆར་སྡུད་ལེན་བྱས་ཏེ་ཡིད་་་་
འཐད་བྱུང་བའི་དུས་མཚུངས་སུ། བརྩམས་ཆོས་མང་ཆེ་བ་ནི་རྩོམ་པ་པོ་
འཐད་པ་བྱུང་བའི་རྨང་གཞིའི་ཐོག་བདམས་བསྒྲིགས་བྱས་པ་ཡིན་མོད། ཡིན་
ནའང་རྩོམ་པ་པོ་སྐོར་ཞིག་ལ་རྐྱེན་སྣ་ཚོགས་ཀྱི་དབང་གིས་འབྲེལ་གཏུག་དོན་
འཁྱོལ་མ་བྱུང་བར་བརྟེན་ཡིད་འཐད་བྱུང་མིན་གྱི་བསམ་འཆར་སྡུད་ལེན་་་་་་
བྱེད་མ་ཐུབ་པས། ཁོང་རྣམས་ལ་ལྷག་བསམ་རྣམ་པར་དག་པས་དགོངས་དག་



2011ལོའི་སྙན་ངག
ཞུ་བ་དང་ཆབས་ཅིག་ང་ཚོར་འབྲེལ་གཏུག་བྱེད་པའི་རེ་བ་ཡང་ཞུའོ།།
ཐེངས་འདིའི་ལེགས་རྩོམ་འདམ་སྒྲུག་གི་དཔེ་ཚོགས་འདི་ནི་ཐོག་དང་་་་
པོར་པར་སྐྲུན་བྱས་པ་ཞིག་ལགས་ཏེ། ང་ཚོ་རང་ངོས་ཀྱི་རྩོམ་རིག་རོལ་མྱོང་གི་
ནུས་པ་ཞན་ཞིང་ཆུ་ཚད་དམའ་བའི་དབང་གིས་བརྩམས་ཆོས་ལེགས་གྲས་ལ་་་
ཤས་བདམས་ཐུབ་བྱུང་མེད་པ་སོགས་སྐྱོན་དང་ནོར་བ་སྣ་ཚོགས་ཡོད་ངེས་པ་་
ལགས་ན། རྩོམ་པ་པོ་དང་ཀློག་པ་པོ་ཀུན་གྱིས་བསམ་འཆར་གང་ལེགས་
གདོན་འཚལ་ཞིང༌། གལ་ཏེ་ཁྱེད་རྣམ་པའི་ཡར་སྐུལ་དང་བདེན་ཁ་ཐོབ་བྱུང་
ན། ང་ཚོས་སྤོབས་པ་ཆེར་བསྐྱེད་ཀྱིས་ལོ་རེའི་ལེགས་རྩོམ་འདམ་སྒྲུག་གི་དཔེ་
ཚོགས་འདི་མུ་ནས་མུ་རུ་རྒྱུན་སྐྱོང་བྱ་ངེས་པ་བཅས་སྙན་དུ་བསྒྲོན་པ་ལགས་་་
མཚོ་སྔོན་མི་རིགས་དཔེ་སྐྲུན་ཁང་གིས།



2011ལོའི་སྙན་ངག་
དཀར་ཆག
རྨི་ལམ་གྱི་བུ་མོ། ...….....
..འབྲོང་།(1)
འབྲོག་པ།( སྙན་ཚོམ)
ཞྭ་ནག་པ་བ་རེས།(5)
སྐྱོགས་ཆེན་གདོང་རའི་སྙན་ངག་གི་ལེ་ཚན།……………….……………. བཀྲ་ཤིས་ཟླ་བ།(10)
ལུག་རྫི་བུ་མོ། ..
………......... རྭ་ཅོ་ནག་པོ།(24)
ཐུན་མིན་སྣམ་ཆས་ཀྱི་དགེ་མཚན། …………….……. མཁས་གྲུབ།(28)
དུས་ཚོད།
... པ་སངས།(37)
སྐྱིད་ཆུའི་འབབ་ཁུངས་འཚོལ་བའི་སྐབས་ཤིག་ལ། སྙན་ཚོམ） …....… སྨྲེང་བུ།(42)
གཡུལ་གྱི་འཇིགས་པ་སེལ་བའི་གླུ།
……………………. མདའ་བཙན་པོ།(47)
ཚོར་བ་རྒྱ་ཡན་པའི་འཕྲིན་ཡིག ....……….…..……….རོང་བོ་དགེ་འདུན་ལྷུན་གྲུབ།(53)
བདེ་སྐྱིད་ཀྱི་ཉི་ཟེར། ..….….………….. ...………………......………….....……………...དཔལ་མོ།(55)
འོབས་དོང་།(ཞར་བཀོད་གསུམ）. .......... ཁྲི་སེམས་དཔའ།(58)
རྩྭ་ཐང་གི་མཚན་མོ།…………....….. ........…........ གངས་འཚོ།(65)
ལེགས་སྐྱེས། ཞར་བཀོད་བཞི) ....………………………………………………………………….………….. མར་ཁུ་རྒྱལ་མཚན།(68)
རི་གསེང་གི་དར་ལྕོག…....…….. ....……….......….
གུ་རུ་དོན་གྲུབ།(75)
རང་བྱུང་ཁམས་ཆེན་པོར་ཕུལ་བ།( སྙན་ཚོམ） ….…………………….……འཆིང་གྲོལ།(77)



6:|: གཟི་མིག་དཔེ་ཚོགས།
མནར་གཅོད་ཀྱི་ཚོར་བ།…….….………….. .. ཅོར་རིགས་འཇམ་དཔལ་སྐྱབས།(81)
མིག་ཆུ་ལྷུང་བའི་སྔ་རྗེས་སུ།( སྙན་ཚོམ）………………….….……..….….……………….རྣོ་སྦྲེང་།(83)
དོ་ནུབ་ཀྱི་ཟླ་བས་ངའི་ཁེར་རྐྱང་འགེམ་གྱིན་ཡོད། ....………..………… སྒྲེན་པོ།(89)
རུས་རྐང་གི་མཆོད་མེ།( སྙན་ཚོམ) .…………………………………………………བྱ་གཞུང་དབྱངས་བྷ།(93)
བདག་གི་རྨི་ལམ།
…………
……. ལྷ་རྒྱལ་ཚེ་རིང་།(98)
...….…...ས་དམར་གྲགས་པ།(100)
ཉག་ག་ཕ་གིར།…
སེང་རྡོར།(102)
ཨ་ཕ་རྗེས་སུ་དྲན་པ།(ཞར་བཀོད་གཅིག） ...…………………… བདེ་སྐྱིད་སྒྲོལ་མ།(105)
ཉི་མ་དང་བར་ཐག་མི་འདུག……….
.བོད་གཞུག་སྐྱིད།(109)
མགོ་དཀྲིས་དམར་པོ་དྲན་པ། ………………………. …………. གླིང་བུ།(112)
རྒྱང་རིང་གི་མངའ་རིས་དང་དེས་བསྐྱེད་པའི་འཆར་སྣང་།(སྙན་ཚོམ）
.……………………………གཅན་ཆེད་འབར།(115)
སྙན་ངག་ཚན་པ་གསུམ།
མིག་གསུམ་པས་ང་ལ་བལྟ་སྐབས། ..………………. ...སྤེན་པ་དོན་གྲུབ།(125)
བོད། ངས་ཁྱོད་ལ་བྲིས་པ།
རྟོགས་སད་ལྷ་མོ།(128)
ལག་འཇུ་གློད་ཚུལ།
…………….… ཁ་བ་ལྷ་མོ།(130)
ཁྲི་སྲོང་ལྡེའུ་བཙན། ..………………………………………………………. ཁུ་བྱུག་སྔོན་མོ།(132)
སེམས་ཀྱི་གྲུ་ཁ།
....…………………..……......མོག་ཟླ།(134)
རྩྭ་ཐང་།(སྙན་ཚོམ) ...
...……………. ཀླུ་ཚང་སྨྱུག་རྩེན།(136)
དགའ་དགའ།(122)
，…..…...............



2011ལོའི་སྙན་ངག
1:|
:
:
3
::
:
1
:|:
:
…… གངས།( 177)
གསེར་གྱི་གྲུ་གུ་སྒྲིལ་བ།(ཞར་བཀོད་གཅིག) རོང་བོ་དགེ་འདུན་ལྷུན་གྲུབ།(141)
རྒྱང་རིང་རྒྱང་རིང་གི་ས་ན། ..…………..………………………………… སྒོམ་པ་བཀྲ་ཤིས།(145)
ཆར་པ། ཁྱོད་ཀྱི་ཞེ་གཏམ་བཞིན་ལྷོད་ཀྱིས་བབས། ..…………………….འབྲོང་མིག(148)
སྙིང་བོ་མེད་དུས་སུ།( སྙན་ཚོམ)
...………………… རེ་རྐང་གླིང་།(151)
ཁམས་རྡོ་གྲུབ་བསྟན་པའི་ཉི་མའི་རྟོགས་བརྗོད་ཟླ་བ་དཀར་པོའི་
འཁྲི་ཤིང་། ..………. .……………… རྩེ་སྐྱེས་དགེ་འདུན་དཀོན་མཆོག(157)
ང་ཚོའི་ལག་མཐིལ་གྱི་རི་མོ།(ཞར་བཀོད་གསུམ） …..……………………… གཅན་མེ་སྟག(165)
དཀར་གསལ་ཟླ་བར་ཕུལ་པའི་ངག་རིག .……………………………… ཀུན་གྲོལ་རྒྱ་མཚོ།(173)
སྣང་བའི་བྲག་ཅ།(སྙན་ཚོམ）
རྟོག་བཏགས་ཀྱི་ཚོར་འདུ་བཞུར་སའི་རྒྱང་རིང་གི་སྤྲིན་པ་
དཀར་པོ། ...
.. ཀླུ་ཚང་སྨོན་ལམ་རྒྱ་མཚོ།(181)
གྱེས་སྨོན།(ཞར་བཀོད་གཅིག)
. ས་དཀྱིལ་ཚེ་བཀྲ།(186)
ཉི་མའི་འཚོ་བ།.. .....…..……….
འབའ་གདུགས་བྷེ།(190)
སྙན་ངག་གི་བླ་སྲོག .....……..
བདེ་སྐྱིད་སྒྲོལ་མ།(193)
དུས་གསུམ་སེམས་ཀྱི་ཉི་མ། ..….…….
མཁའ་མོ་རྒྱལ།(195)
ཇག་གླུ་རིང་མོ།(སྙན་ཚོམ)
བ་..……………………………ནག་པོ།(199)
གནའ་སྔ་མོ།(ཞར་བཀོད་གཅིག） ..………………….
ན་རོ།(204)
བརྙན།(སྙན་ཚོམ）
.......…………. སྐྱབས་ཆེན་བདེ་གྲོལ།(211)
མཆོད་བསྟོད་འཇམ་དཔལ་དགྱེས་པའི་རོལ་མཚོ། …….……….……… ཤེར་གྲོལ།(219)
...... .



གཟི་མིག་དཔེ་ཚོགས།
ལམ་ཡིག་མིན་པའི་ས་ཁྲ།( སྙན་ཚོམ） ..
མདོ་སྨད་ཧེ་རུ་ཀ(227)
རྨ་ཆུ། རི་རབ་ཁྲི་ཕྲག་གི་ཉིང་ཁུ།…………......…………………. ལྷ་མཁར་ཚེ་རིང་།(234)
དེ་དག(ཞར་བཀོད་གཉིས）
..རི་སྔོན་བླ་མ་ཐར།(238)
ཕ་ས་ཕ་ཡུལ།
.......….…………..མོག་ཟླ།(243)
རྟག་བརྟན་གྱི་བརྩེ་བ།
..མཚོ།(246)
གར་མ་རྐང་རྗེན།(ཞར་བཀོད་གསུམ) ..…………………………………………………གཡག་བུ་དཔའ་རྩལ།(251)
ཁ་བ་ཐེངས་གཅིག ...
……………………………… ནེའུ་ཆུང་།(257)
ཁ་དོག་ལེགས་པའི་མེ་ཏོག(ཞར་བཀོད་གཉིས）….…………………… རྟོགས་སད་ལྷ་མོ།(260)
བརྙན་འཕྲིན་ཕབ་སྐྲུན་ཉིན་ཐོ།(ཚན་བཤུས) ...….….…..……...…..…… འབྲོང་ཕྲུག(264）
ངས་སུ་ལའང་ཞུ་རྩིས་མེད།(ཞར་བཀོད་གཅིག） .…. ཁྱུང་བཟང་།(268)
སྟོན་མཇུག བདག་སེམས་སྡོང་ལོ་དང་ལྷན་དུ་བྲུལ་ཚུལ། ….………. འཆི་མེད།(271)
བརྩེ་བ་སྟོན་བྱེད་ཀྱི་ཟློས་གར། ..………. ………………..…… མདའ་བཙན་པོ།(274)
ལྷ་སའི་དགོང་སྲོས་ནས་བུམ་པ་རིར་བལྟས་པ།( ཚན་པ་གསུམ）
..……………………………………….. ཁ་བ་དཀར་པོ།(286)
ཀ་བཤད་པད་མ་རྒྱས་ཚལ།( ཚན་པ་ལྔ）………………………………………………… གྲུབ་རྒྱལ།(289)
སློབ་གླིང༌། སེམས་ངོགས་ལ་བརྒྱུས་པའི་ལྷུག་བརྗོད་
རིང་མོ། ...…….……………... ...….….………….དབྱངས་འབུམ་ཚེ་རིང་།(296)



2011ལོའི་སྙན་ངག
རྨི་ལམ་གྱི་བུ་མོ།
—TXTལ་ཕུལ་བ།
འབྲོང་།
སྐར་ཕྲན་རེ་རེས། མིག་མི་འཛུམ་པར།
ཡུན་ནས་ཡུན་དུ་ང་ལ་ཕུར་ཚུགས་སུ་ཅེར་འདུག
དེ་ནི་ངའི་རྨི་ལམ་འཇའ་འོད་འཚེར་བོ།
ཁྱོད་ཀྱི་མཁའ་དབྱིངས་སུ་དབང་མེད་ངང་།།
ཡོངས་སུ་བཀྲ་བ་དང་ཅི་འདྲའི་མཚུངས་ཨང་།
གོ་ཐོས་སུ། ཁྱོད་ནི་ཉི་འོད་ཀྱི་ཀློང་དུ་བསྡད་དེ།
ལྷ་ཚོགས་ཀྱི་བྱིན་རླབས་ཁྲོད་ཉལ་ཡོད་ཟེར། །
དེར་བརྟེན། ང་ཁྱོད་དང་ཉེ་བར་བཅར་མ་ཕོད། །
རྒྱུ་མཚན་ནི། ཁྱོད་འོད་ཀྱི་ཁྲུས་ལ་རོལ་ཡོད་པས།
ངའི་ཉེས་གྲིབ་ཀྱི་ཁ་རླངས་གཏོང་མ་འདོད་པས་ཡིན།
ཡིན་ན་ཡང་། ངས་ཁྱོད་ལས་ཅི་ཞིག་ཚོར་བྱུང་།
ངས་བསྣམས་མ་མྱོང་བའི་དྲི་བསུང་གང་ཞིག་
ངའི་ཤ་དང་རུས་པའི་གསེབ་ཏུ་སིམ་གྱིན་གདའ།



གཟི་མིག་དཔེ་ཚོགས།
ངའི་སྙིང་དང་གློ་བའི་གཏིང་དུ་ཁྱབ་ཀྱིན་འདུག
དེ་ནི་ངས་ལྷ་ཚོགས་ཀྱི་ཐུགས་ཀ་ནས་བསུས་པའི།
ཚེ་གཅིག་གི་དངོས་གྲུབ་ཨེ་ཡིན་འདོད་ཡོད།
ཁྱོད་ཀྱིས་བཤད་ན། ཁྱོད་ཀྱིས་ཇོ་ཁང་གི་བསང་དུད་ཁྲོད།
སེམས་ཀྱི་མཆོད་ཆབ་དེ་ལྷ་ལ་གཏད་ནས།
ངོ་མི་ཤེས་པའི་ང་ལ་ཕུལ་ཡོད་ཟེར།
ཡིད་ཀྱི་སྨོན་ལམ་དེ་མར་མེ་རུ་སྒྲོན་ནས།
རྒྱང་རིང་གི་ང་ལ་བཏེགས་ཡོད་ཟེར།
འདི་དག་ཡོད་ཚད་བདེན་པར་སྣང་སྟེ།
ངས་རྨི་ལམ་གྱི་གཏིང་རིམ་ནས། ཁྱོད་ཀྱི།
སྦྲང་ཆར་ལྟ་བུའི། བདུད་རྩི་བཞིན་གྱི།
དྭངས་བསིལ་བསིལ་གྱི་སྙིང་གཏམ་ཐོས་བྱུང་།
ཁྱོད་ཀྱི་སྐར་རྒྱན་བཞིན་གྱི། མུ་ཏིག་ལྟ་བུའི། །
གསལ་ལྷང་ལྷང་གི་མིག་ཟུང་མཐོང་བྱུང་།
ཡང་ཁྱོད་ཀྱིས་བཤད་ན། ཁྱོད་ཉིད་ཆུང་དུས་སུ།
ལྗང་ནེམ་ནེམ་གྱི་སྤང་ཐང་ནས། ཉི་འོད་དང་ལྷན་དུ།
རྟ་ཕོ་རྐྱང་དཀར་གྱི་གོམ་འགྲོས་ཀློང་ནས།
རང་སེམས་ཀྱི་གཞས་ཆུང་སྙན་མོ་དེ། །
མེ་ཏོག་དང་ལུ་གུ་ལ་བླངས་མྱོང་ཟེར།



2011ལོའི་སྙན་ངག
gsgཀཚ44ཎཱཀ
ia##aཚswBa6g
དེ་ཡང་བདེན་པར་སྣང་ན། རྨི་ལམ་གྱི་བུ་མོ།
༢༠༡༠ ལོའི་མཐའ་མཇུག་གི་དུས་སྐབས་འདིར།
ཁྱོད་ཀྱི་མཆུ་སྒྲོས་འཛུམ་འཛུམ་གྱི་ངག་སྒོ་ལས།
ངའི་ཡུན་རིང་གླུ་སྐད་འཇགས་པའི་ཞིང་ཁམས་སུ།
སུ་ལའང་བླངས་མ་མྱོང་བའི་མཛའ་གཞས་དེ་ལེན་པར་གྱིས་དང༌།་
སུ་ལའང་བསྟན་མ་མྱོང་བའི་སེམས་པ་དེ་སྟོན་པར་གྱིས་དང་།
རོལ་དབྱངས་བཞིན་ཡུན་རིང་ལ་ཐོས་ཐུབ་ཀྱང་།
འཇའ་ཚོན་བཞིན་རེག་མི་ཐུབ་པའི་ཁྱོད།
ཟུག་གཟེར་བཞིན་ཡུན་རིང་ལ་ན་ཆོག་ཀྱང་།
གཅོང་ནད་བཞིན་དྲག་སྐྱེད་མི་ནུས་པའི་ཁྱོད།
ངའི་རྨི་ལམ་གྱི་འོད་ཁྱིམ་དུ་འཛུལ་བ་ནས་བཟུང་།
ངའི་ལང་ཚོ་ཕྱིར་ལྡོག་ཏུ་འགྲོ་བཞིན། །
ཐོག་མའི་བརྩེ་དུང་གི་གནས་མལ་རྙེད་ཀྱིན་པ་འདྲ་ལ།
ཡང་སེམས་ཀྱི་ཁྲེས་པོ་ལྕི་མོ་སླར་ཡང་ཁུར་ནས།
རྐང་ཐང་གི་གོམ་རྗེས་དང་བོ་ཡང་བསྐྱར་ཕབ་དགོས་པ་འདྲ།
རྨི་ལམ་གྱི་བུ་མོ། ངའི་ཚེ་རབས་འདིར། །
ངས་རྨི་ལམ་གྱི་མཐའ་སྣེ་ནས། ཡུན་རིང་ཡུན་རིང་དུ།།
རང་སེམས་འབྲི་ཞོ་རུ་བསྙལ་ནས་ཁྱོད་ལ་སྒུག་ཡོད།
རྒྱུ་མཚན་ནི། ངས་ཁྱོད་ཀྱི་ཆེས་ཟབ་ས་ནས།
རང་ཉིད་གཅེར་རྗེན་དུ་ཕུད་ནས། ཕྱི་གསལ་ནང་གསལ་དུ།



1:|: གཟི་མིག་དཔེ་ཚོགས།
འགྲེམ་སྟོན་ཐེངས་ཤིག་བྱེད་འདོད་པས་ཡིན།
རྒྱུ་མཚན་ནི། ངས་ཁྱོད་ཀྱི་ཆེས་འཇམ་ས་ནས།
གློ་མཆིན་སྙིང་གསུམ་གྱི་དྲི་མ་བཀྲུས་ནས།
དབུགས་དབྱུང་ཐེངས་ཤིག་བྱེད་འདོད་པས་ཡིན།
དེ་ནི། ཡུན་ཐུང་ཞིག་གི མིག་རྡེབ་ཡུན་ཙམ་གྱི།
སྐབས་གླགས་ལས་མེད་ཀྱང་། ང་ལ་མཚོན་ན།
ཕྱི་མའི་ལམ་རིང་བསྙེག་པའི་རྒྱགས་བྲོ་དང་ཅིས་མི་མཚུངས།
(2011ལོའི《ཟླ་ཟེར》དེབ་དང་པོ་ལས་བདམས)



2011ལོའི་སྙན་ངག
འབྲོག་པ།
(སྙན་ཚོམ)
ཉ་ནག་པ་བ་རེས།
སྦྲ་ནག་བསྐྱེལ་བ་ན་ཁྱོད་ཀྱང་འགྱེལ།
ཁྱོད བཤུལ་ལམ་དེའི་སྟོད་ནས་ཆས་དུས
ཁྱོད་ལ་ར་ལུག་འགའ་ལས་མེད་
རྡོ་བའི་ས་འཛིན། ལས་སྦར་བའི་མེ་ཕུང་ཟླུམ་པོ་དེ་
ཁྱོད་ཀྱི་མི་ནུབ་པའི་ཚེ་སྲོག་ཡིན་པས
དེ་ནས་བཟུང་ཁྱོད་ནི་མེ་སྟག་ཤོར་བ་བཞིན་མཆེད་མགོ་ཚུགས་
ཁྱོད བཤུལ་ལམ་དེའི་བར་ནས་ཆས་དུས་
ཁྱོད་ལ་ཟད་མི་ཤེས་པའི་སྟོབས་ཤུགས་རྒྱས་ཤིང
རུ་བ་དང་མཚེར་ས་གྲངས་མེད་གང་སར་བཏབ་
མི་རྟ་ཧྲག་བགྲོད་ནི་ཁྱོད་ཀྱི་གཟི་རྔམ་ཡིན་རྐྱེན་
ཡུན་ཐུང་གི་ཁོང་ཁྲོ་རེ་གཏིང་ནས་ལངས་དུས
ཀི་རྒྱངས་གཅིག་དང་རྒྱུག་ཐེངས་གཅིག་གིས
གྲོང་དང་མཁར་མིག་ལའང་ཅོ་འདྲི་བྱས་
ཁྱོད བཤུལ་ལམ་དེའི་སྨད་དུ་སླེབ་དུས
ཁྱོད་ལ་སྔར་བཞིན་ར་ལུག་འགའ་ལས་མེད



1:|1:|: གཟི་མིག་དཔེ་ཚོགས།
ལ་ལུང་ཐང་གཞུང་དག་ཁྱོད་ཀྱི་རྟེན་གཞི་ཁོ་ན་ཡིན་ཞིང
སྦྲ་ནག་རྣམས་ཁྱོད་ཀྱི་ལྟ་ས་འབའ་ཞིག་ཡིན་པས
སྦྲ་ནག་བསྒྱེལ་བ་ན་ཁྱོད་ཀྱང་འགྱེལ་ལོ
ཁྱོད་ནི་མགོ་ཡིན་ལ། ཁྱོད་ནི་མཇུག་ཀྱང་རེད།
རིགས་རྒྱུད་ཅིག་གི་གོ་རིམ་དང་པོ་དང
ལོ་རྒྱུས་ཤིག་གི་འཕེལ་རིམ་ཐོག་མ་
མ་གེ་མོག་གེའི་ངང ཁྱོད་ནས་མགོ་རྩོམ་དུས
ཚེ་སྲོག་ལྟར་རྒྱས་སླ་བའི་མེ་འོད་ཀྱི་གོང་བུ་དེ་དག
ནགས་ཀླུང་དང་སྤང་རྫུབས་ནས་མཆེད
ལོ་ཟླ་འགོར་གྱིན་འགོར་གྱིན
ཁྱོད་རྒས་སོང ལོ་རྒྱུས་བརྗེད་སོང་
དེ་ལྟར་རིགས་རྒྱུད་ཅིག་རོང་དུ་བཤར་ཞིང
རོང་ཁུལ་དུ་ཁྱོད་འཚོལ་སྐབས
གཤིས་རྒྱུད་དང་སྲོལ་རྒྱུན་འགའ་ཞིག །
མི་ཡུལ་འདི་རུ་ད་དུང་གནས་དགོས་བྱུང་ཚེ
ཆེས་ཀླ་ཀློ་ནི་ཁྱོད་ཡིན་ལ
ཆེས་ལྷད་མེད་པའང་ཁྱོད་རེད
རིགས་རྒྱུད་ཅིག་གི་དང་པོའི་བྱུང་རིམ་དང
ལོ་རྒྱུས་ཤིག་གི་ཐོག་མའི་ངོ་གདོང་
ཆ་ལེ་ཆོལ་ལེའི་ངང སླར་ཡང་ཁྱོད་ནས་འཚོལ་དུས



2011ལོའི་སྙན་ངག
སྦྲའི་ཁ་ཚུབ་ནས་འཕྱུར་བའི་དུ་བ་སྔོན་མོ་དེ་དག
རྫ་འདབས་དང་སྤང་ཐང་ནས་མཆེད
ལོ་ཟླ་འགོར་གྱིན་འགོར་གྱིན
ཁྱོད་རྙིང་སོང དུས་རབས་འགྱུར་སོང་
དེ་ལྟར་རིགས་རྒྱུད་ཅིག་གྲོང་དུ་བཤར་ཞིང
གྲོང་ཁྱེར་ནས་ཁྱོད་འཚོལ་སྐབས
གནའ་གཏམ་དང་བཤད་རྒྱུན་འགའ་ཞིག་
མི་ཡུལ་འདི་རུ་ད་དུང་སྨྲ་དགོས་བྱུང་ཚེ
ཁྱོད་ནི་མགོ་ཡིན་ལ
ཁྱོད་ནི་མཇུག་ཀྱང་རེད
བར་མཚམས་ཤིག་ནས་ཁྱོད་གླེང་སྐབས།
བར་མཚམས་ཤིག་ནས
ཁྱོད་གླེང་སྐབས
ཁྱོད་ཀྱི་སྔར་སོང་གི་འདྲ་གཟུགས་དང་མཚུངས་པའི
ཡ་ཐོག་རིང་མོའི་ལོ་རྒྱུས་ནི
མི་རབས་ཕྱི་མ་ཚོས སྨད་ཕྱོགས་ནས
ཚོད་ལྟའི་ལས་གཞི་ལྟར་ཚོད་དཔག་གིས་བྲིས་པ་དང
བར་མཚམས་ཤིག་ནས
ཁྱོད་གླེང་སྐབས་
ཁྱོད་ཀྱི་འབྱུང་འགྱུར་གྱི་དཔེ་རིས་དང་མཚུངས་པའི
མ་ཐོག་རིང་མོའི་འཆར་འགོད་ཀྱང



1:|: གཟི་མིག་དཔེ་ཚོགས།
མི་རབས་ཕྱི་མ་ཚོས སྟོད་ཕྱོགས་ནས་
འཆར་ཡན་གྱིས་བསླངས་པའི་སྒྲུང་གཏམ་ལྟར་
ཚད་ཤིང་འཇོག་གིན་འཇོག་གིན
གྲོང་གསེབ་དང་མཁར་གྲོང་ནས
སུག་བྲིས་སུ་འདེབས་མགོ་བརྩམས་པས
སྐྱོག་ལམ་ཞིག་དང་འདྲ་བའི་བར་མཚམས་དེ་ན
ལངས་མ་འགྱེལ་དུ་ནག་ཡོ་རེ་འདུག་པའི
ཁྱོད་ནི་ཀུན་ལ་ཉེ་རིང་མེད་ཅིང
ཁྱོད་ཀྱིས་ཀུན་ལ་འཁང་ར་ཡང་མི་སྲིད་པའི་སྟབས་ཀྱིས་
ཁྱོད་ནི་དེ་ལྟར་གླེང་ཆོག་ལ་
ཁྱོད་ནི་དེ་ལྟར་བྲིས་ཀྱང་ཆོག་པ་ནི
གནམ་འོག་འདི་ན་འུ་ཅག་ལས
ད་དུང་ཤེས་མཁན་གྱི་རིགས་གཞན་མཆིས་སམ
འཁྲེང་ཞེན་གྱི་ཕྱི་མིག
ང་གྲོང་ཁྱེར་དུ་འགྲོ་ཁར
ཁྱོད་ཁོ་ནའི་ལུས་སྟེང་དུ ད་གཟོད་མཐོང་ཐུབ་པའི
སྣུམ་ཤིག་ཤིག་གི་ཁ་སང་གི་བྱུང་བ་དེར
འཁྲེང་ཞེན་གྱིས་ཕྱི་མིག་ལན་གཅིག་ལྟ་དུས
ཁྱོད་ཀྱི་མལ་ས་དང་འདྲ་བའི་སྦྲ་ནག་དེའི་དྲོད་ཁོལ
སྔར་ལྟར་གཏིང་ནས་ཡལ་མེད་ན་ཡང
ང་འདི་ལྟར་བྲེལ་འཚུབ་ངང་བགྲོད་དགོས་བྱུང་ཞིང



2011ལོའི་སྙན་ངག
་ པ
ས་
བ
:
ཁྱོད་ཀྱིས་ཀྱང་དེ་ལྟར་བྲེལ་འཚུབ་ངང་
སྦྲ་ལྟེབ་སྟེ སྣ་མ? བཞག་སྟེ རྟ་བསྐྱུར་ཏེ
ལམ་དུ་ཆས་དགོས་བྱུང་བ་ནི་
མཐོན་པོ་གནམ་གྱི་བཀའ་གཉན་ཡིན་ན་
ཁྱོད་ཀྱི་རྐང་རྗེས་ལྟ་བུའི་མཚེར་ས་རེ་རེ
དོག་མོ་ས་ཡི་སྙིང་ཁར་བཟོད་བསྲན་གྱིས་ཕབ་པའི་
མ་སོང་མ་གྱིས་གོང་གི་དྲན་རྟེན་ཡིན
2009.7.28ཉིན་ཕ་ཡུལ་དུ་བྲིས།
མཆན།
ཁ་སྐད་དུ་རྡོ་བ་གསུམ་སར་བཙུགས་ཏེ་བར་དུ་མེ་འབུད་ཅིང་མགོ་ལ་སླ་ང་བསྐྱོན་པ་དེ་ལ་ཟེར།
(2 ཁལ་གཡག་ལ་གོ
(2011 ལོའི«གངས་རྒྱན་མེ་ཏོག》དེབ་དང་པོ་ལས་བདམས）



: གཟི་མིག་དཔེ་ཚོགས།
སྐྱོགས་ཆེན་གདོང་རའི་སྙན་ངག་གི་ལེ་ཚན།
བཀྲ་ཤིས་ཟླ་བ།
གངས་རིའི་མགོན་དེས་འཕྲིན་ལས་རྣམ་བཞིས་གངས་ལྗོངས་
འགྲོ་བ་འདུལ་བའི་ཕྱིར།།
གངས་རིའི་ཀློང་ན་གངས་ཅན་མེས་པོ་དབང་ཆེན་ཀུན་ཏུ་
གྲགས་པར་སྤྲུལ།།
གངས་དཀར་ལྷུན་པོའི་བརྟུལ་ཞུགས་བཟུང་སྟེ་གངས་ཀྱི་
ཅོད་པན་འཆིང་བའི་ལྷ། །
གངས་ལྗོངས་སྲིད་པའི་རྩེ་མོའི་ཟེ་ན་ཇོ་བོ་ཞལ་དཀར་སྲིད་དུ་བརྟན།།
ཇི་སྲིད་ཡུལ་འདི་བརྟན་གཡོས་བཀོད་པའི་སྣོད་བཅུད་དག་པ་
མ་སྟོང་བར།།
དེ་སྲིད་ཇོ་བོ་ཁྱེད་ཀྱི་གཟི་བྱིན་འགྲོ་ཀུན་དཔྱིད་དུ་ལྷམ་འགྱུར་ཞིང་།།
གངས་རིའི་གླིང་འདི་བསྐལ་བརྒྱར་བརྟན་པའི་ཐུགས་རྗེ་འོད་
སྣང་འགྱེད་དང་ལྷན། །
བདག་བློའི་དད་པའི་སོར་རྩེའི་སྨྱུག་གུས་བསྔགས་བརྗོད་སྤེལ་ལ་
ཁ་འཛིན་མཛོད།།
དེ་ཡང་གངས་ཅན་ཁ་བའི་ཡུལ་འདི་སྲིད་པ་ཆགས་པའི་གོང་རོལ་ན།།
10



2011ལོའི་སྙན་ངག
ཆུ་ཡི་ཕུང་བོས་སྣོད་བཅུད་གང་བ་རིམ་པར་བྲི་སྟེ་ནགས་ཚལ་དང་།།
སྤང་ལྗོངས་ཡིད་འོང་འབབ་ཆུ་དྭངས་པ་བོད་ཁམས་ཡུལ་གྱི་
བཟོ་ལྟ་འཆར།།
གནོད་སྦྱིན་ལ་སོགས་ལྷ་སྲིན་སྡེ་བརྒྱད་དེ་རུ་འཁོར་ཞིང་དུས་
ཡུན་འགྱངས།།
ཡངས་པའི་ས་གཞི་ལོ་ཟླའི་ཆར་ཆུས་ཁ་དོག་སྣ་ལྔའི་འགྱུར་ལྡོག་སྤེལ།།
སྣོད་བཅུད་གྲུབ་པའི་སྒ་འབྲི་ཞིང་འདི་དུས་ཀྱིས་བསྟབས་པའི་
འཕོ་འགྱུར་ཁྲོད།།
མི་རྣམས་སྔར་བཞིན་ཕྱུགས་དང་སོ་ནམ་ལས་ལ་གཞོལ་བའི་
ཕ་གཞིས་སྟེང་།།
ཐ་དད་འཚོ་བའི་འཚོ་རྟེན་སྒྲུབ་ཅིང་འཚེ་མེད་ཞི་བདེའི་དཔལ་ལ་སྤྱོད།།
གང་ཚེ་ཡུལ་འདི་དུག་ལྔས་བསྐྱེད་པའི་ལྷ་སྲིན་སྡེ་བརྒྱད་ཚོ་བའི་དཔུང༌།།
ཕན་ཚུན་འཐབ་ཅིང་འཁྲུག་པའི་རྩོད་པས་དུཁས་གདུང་བའི་
སེམས་ཅན་སྐྱོ།།
ཀེ་ལེབ་སྒུར་གསུམ་བདོག་པ་འཕྲོག་རེས་མཚོན་ཆ་རྡེབ་པའི་
སྒྲ་མ་འཇགས།།
ལོ་ཟླ་ཞག་བརྩེགས་སྡུག་གི་མེ་འོབས་ཚུད་པའི་གཙེས་གཅོད་རྒྱུན་མ་ཆད།།
བདེ་བའི་སྐབས་ཕྲ་སེ་གོལ་ཡུན་ཙམ་བཅིལ་བའི་ལྷ་མ་སྲིན་གྱི་ཕྱོགས།།
རུ་ཚོ་དཔུང་གི་ཕྲུ་མ་བཤམས་ཏེ་རྡུལ་དག་ས་གཞི་རྨིས་སྒྲས་ཁེབས།།
རུ་དར་སྤྲིན་གྱི་ཡོལ་བ་འཕྱར་བས་གཡའ་དག་ནམ་མཁའི་



:/3 གཟི་མིག་དཔེ་ཚོགས།
བཞིན་ཡང་བསྒྲིབས།།
སྒ་ཡུལ་སྐྱིད་པའི་རུ་ཆེན་ཚོ་དྲུག་སྔོན་གྱི་ལྷིང་འཇགས་
གཡུལ་གྱིས་དཀྲུགས།།
བཀྲ་ཤིས་ནོར་ལྡན་སྒ་ཡུལ་ཚོ་དྲུག་རེ་ཞིག་རྒུད་པའི་གནས་སུ་གྱུར།།
ཆུ་བོ་གསེར་ལྡན་གཡུ་ཡི་རླབས་ཕྲེང་རེ་ཞིག་མཁའ་རུ་འཕྱོ་བ་འཇགས།།
བྲག་རི་མཐོ་བརྩེགས་ཤེལ་གྱི་ཕོ་བྲང་རེ་ཞིག་ཡིད་འོང་གཟི་བྱིན་བསྡུས།།
ས་གཞི་ཁོར་ཡུག་མི་སྡུག་ཉམས་ཀྱིས་ཁེངས་པའི་ལོ་ཟླ་ཅི་འདྲའི་རིང་།།
སྒ་ལུང་ས་ཡི་སྟོད་སྨད་བར་གསུམ་མུན་པའི་ཡོལ་བས་བཏུམས་
གྱུར་ཅིང་།།
མི་བཟོད་མྱ་ངན་ཁུར་གྱིས་མནར་བའི་འགྲོ་བས་ཆོ་ངེ་འདོན་བཞིན་དུ།།
སྒ་ཡུལ་སྐྱོང་བའི་རྒྱལ་པོ་ཆེན་པོ་ནམ་ཞིག་འབྱོན་པར་ཞེ་ནས་རེ།།
སྐྱིད་པའི་ཉི་མ་ནམ་དུ་ཤར་ཞིང་སྡུག་གི་མུན་པ་བསལ་བར་གསོལ།།
དེ་ནས་འབྲི་ཡུལ་ལྷ་ཡི་ལུང་བ་ཁུ་བྱུག་སྙན་པར་སྒྲོག་པའི་གནས།།
འབྲི་ཀླུང་གསེར་ལྡན་རླབས་སྒྲ་འཐབ་པས་ཡིད་འོང་སྙན་པའི་
གླུ་ལེན་པར།།
ལྷུན་སྟུག་བྲག་གི་བང་རིམ་དགུ་བརྩེགས་འོད་ཀྱི་དྲ་བའི་ལྡིང་ཁང་བརྗིད།།
དུས་བཞིར་གཏན་དུ་མི་ཡལ་གངས་ཀྱི་ཅོད་པན་འཛིན་པའི་
གནས་ཀྱི་མཆོག།
དཔྱིད་གསུམ་ལྗང་ལོ་ས་གཞིར་འབུས་དུས་ན་གཞོངས་གཉའ་ཡི་



2011ལོའི་སྙན་ངག
གོང་རི་མཛེས།།
དབྱར་གསུམ་མེ་ཏོག་ས་ལ་བརྒྱན་དུས་སྤང་རི་མཐོན་པོའི་རྩེ་མོ་ལྗང་།།
སྟོན་གསུམ་གང་བུ་སྡོང་ལོར་འཁྱུད་དུས་རྫ་རི་སྨུག་པོའི་ཟེ་བ་རྔམ།།
དགུན་དུས་ཁ་བས་འཁྱག་གྲང་དུས་སུ་དམར་ནག་རླུང་འཚུབ་རི་ལ་ཞེད།།
མ
བྱིན་ཆགས་ཕྱུག་མོ་ས་ཡི་དབུས་འགྱུར་ཆར་ཆུ་གཙང་མ་བདུད་རྩི་འབབ།།
རྩྭ་དང་རྩི་ཤིང་ནགས་ཚལ་རྒྱས་པས་བྱ་དང་བྱེའུའི་སྐད་སྙན་འཁོར།།
གྲོ་ནས་སྲན་སོགས་འབྲུ་གཡང་འཕེལ་བས་འགྲོ་ཀུན་བཀྲེས་པའི་
རྒུད་པ་བྲལ།།
དེ་འདྲ་ས་ཡི་དགེ་བཅུ་ཚང་བའི་སྒ་ལུང་གཡང་གི་ར་བ་མཛེས།།
སྐྱེ་དགུ་བསོད་ནམས་ལས་སྨོན་མཐུ་ལས་འཕགས་མཆོག་ལྷ་ཡི་
སྲས་པོ་གང་།།
སྲིད་པའི་གངས་དཀར་ལྷ་མོའི་མངལ་ནས་ཉེ་ཞོ་མེད་པར་སྐུ་བལྟམས་ཚེ།
ངོ་མཚར་ལྟས་བཟང་སྐུ་ཡི་མདོག་ནི་གུར་གུམ་གསར་བའི་དཔལ་
ཕྲོགས་ཤིང་།།
གཙང་ཆེན་འབྲི་ཡི་ནུ་ཞོ་དྭངས་མས་སྐུ་ཁྲུས་གསོལ་ཏེ་བཅུད་
ཀྱིས་བསྐྱངས།།
ཀུན་གསལ་ཡངས་པའི་མཁའ་དབྱིངས་རྣམས་སུ་ཚངས་ཆེན་འཇིག་རྟེན་
ལྷ་ཡི་ཚོགས།།
སྤྲིན་ཚོམ་གསར་བའི་སྟེགས་སུ་རྩེན་ཞིང་སྣ་ཚོགས་ལྷ་ཡི་རོལ་མོ་ནི།།
སིང་སིང་སྒྲོག་བཞིན་མེ་ཏོག་སིལ་མའི་ཆར་སྤྲིན་འཇོ་བའི་



| གཟི་མིག་དཔེ་ཚོགས།
དགའ་མགུ་ཡིས།།
དཀར་ཕྱོགས་བསྟན་སྲུང་ལྷ་མི་འགྲོ་བའི་གཉེན་དུ་གཤེགས་ལ་
ཤིས་པ་བསྩལ།།
སྐྱེས་མ་ཐག་ཏུ་དཔའ་ཞིང་རྟུལ་ཕོད་མཚན་བཟང་སྐྱེ་མཆེད་
ཚང་བ་དང་།།
གཟུགས་བཟང་རིགས་ལྡན་མཐོ་རིས་ཡོན་ཏན་བདུན་གྱིས་དགེ་
མཚན་གསལ་བར་མངོན། །
ཆར་ཆུ་སྙོམས་ཤིང་དཀར་གསུམ་མོད་ཅིང་འབྲུ་ལྔ་ལོ་ཕྱུགས་
ལེགས་པ་མཐོང་།།
དེ་ལྟར་ཀུན་ཏུ་གྲགས་པའི་མཚན་ལ་དབང་ཆེན་ཀུན་གྲགས་
ཞེས་སུ་གསོལ།།
དེ་ནས་བཞོན་པ་འཕོང་སྐྱེན་ལ་སོགས་ལྷན་སྐྱེས་རྩལ་གྱི་ཉམས་རྫོགས་ཏེ།།
འདོ་དྲུག་གཡུ་སྔོན་རླུང་གི་རྩལ་ཐོགས་སྟོབས་ཆེན་གྱི་ལིང་
ཆིབས་སུ་བཅིབས།།
གཡུ་འོད་བཀྱེ་བའི་སྟག་ལྤགས་སྐུར་གསོལ་ཕྱག་ན་རྡོ་རྗེ་རིན་ཆེན་ཐོགས།།
དགྲ་བགེགས་ཉེར་འཚེ་ཟིལ་གྱིས་གནོན་པའི་ཟླ་མེད་སྟོབས་ཀྱི་
སྙེམས་པ་ངོམས།།
དེ་ཚེ་ལྷ་ལས་འདས་པའི་མཛེས་སྡུག་ཡིད་འོང་ལང་ཚོའི་
མཆོར་སྒེག་འཛིན།།
བུད་མེད་མཁས་པའི་རང་བཞིན་ཡོན་ཏན་མ་ལུས་བརྙེས་པའི་
14



2011ལོའི་སྙན་ངག
ལུས་ཕྲ་གང་།།
འཆར་ཀའི་ཟླ་འོད་ཀློང་ནས་ཕྱུང་སྟེ་ཞལ་ཁྱིམ་འཛུམ་པའི་
འོད་དཀར་པས།།
འོད་དཀར་མ་ཞེས་གསོལ་བའི་ཡིད་འཕྲོག་གཏན་འདུན་གྲུབ་པའི་
གྲོགས་སུ་བཞེས།།
དེས་ན་སྒ་ཡུལ་དཀྲུགས་པའི་གདོན་འདྲེ་དཔུང་གིས་ཚོ་བས་
མ་བཟོད་པར།།
ཕྲག་དང་དོག་པའི་སྙིང་ཁྲག་འཁོལ་ཏེ་ཁྲོས་པའི་དཔུང་བ་
གཏུམ་པོ་བརྗེས།།
རྣོ་ངར་འབར་བའི་སྟ་གྲི་མདུང་སོགས་མཚོན་ཆའི་བྱེ་བྲག་གྱེན་དུ་བསྐོར།།
མ་རུངས་གཤིན་རྗེ་ཁྲོས་པའི་ཚུལ་གྱིས་སྐད་ཅིག་ཁྱུར་མིད་གཏོང་
ལ་རྔམས།།
རྨད་བྱུང་སྟོབས་ཀྱི་ལང་ཚོ་སྒེག་ལྡན་དབང་ཆེན་ཀུན་དགའ་
གདོང་ལྔའི་དབང་།།
སྙིང་ལ་འཇིགས་པའི་བག་ཚ་དང་བྲལ་དགྲ་སྡེ་འཇོམས་པའི་
གཡུ་རལ་གསིག།
ཞི་དུལ་སྤྱོད་པའི་དཔའ་བོའི་རང་གཤིས་མངོན་པར་མཚོན་ཞིང་
ཕས་རྒོལ་དཔུང་།།
ཇི་ལྟར་འཇོམས་པའི་བྱ་བ་ལས་ཀྱི་འཁོར་ལོ་བསྐོར་བའི་ཐབས་སུ་ཞུགས།།
གང་སྐུ་ཕ་རོལ་གདུག་པ་འདུལ་ཕྱིར་རུ་འདྲེན་དཔའ་བོའི་ཆ་བྱད་ཀྱི།།
.
:
1 6



1:|: : གཟི་མིག་དཔེ་ཚོགས།
སྐུ་ལ་བསེ་ཁྲབ་དབུ་ལ་ཅོག་ཞུ་རྨོག་ལ་བྱ་ཕྲུ་དཀར་པོ་ཡི།།
ལུས་སྲུང་རྡོ་རྗེའི་ཡ་ལད་བཙན་པོའི་གོ་ཆ་བགོས་པའི་གཟི་བྱིན་ནི། །
ལང་ཚོ་མཆོག་ཏུ་བདོ་བའི་དཔལ་སྦྱིན་མི་ཟད་སྤོབས་པའི་སྣང་བ་རྒྱས།།
གཡས་སུ་སྟག་དོང་འདོགས་པ་བརྗིད་ཅིང་གཡོན་དུ་གཟིག་ཤུབས་
ཁྱུགས་སེ་ཁྱུག། །
དགྲ་བོའི་སྙིང་འབིགས་མདའ་གཞུ་ཐོགས་ཏེ་བ་དན་རྩེ་བརྒྱད་
ཕྱག་ཏུ་བསྣམས།།
བཞོན་པའི་ཁྱུ་མཆོག་སྔོན་པོ་གཡུ་བྱ་རིན་ཆེན་སྒ་སྲབ་བརྒྱན་པའི་སྟེང༌།།
ཆིབས་སུ་བཅིབས་ཏེ་སྡང་དགྲ་དཔུང་གི་ཕྱོགས་སུ་བཤམས་པའི་
ཉེར་བསྡོགས་བརྩམས།།
བཀའ་ཡི་བློན་པོ་ཐབས་ལྷ་ལྡོང་ཕྲམ་རོག་པ་ཤེལ་སྒོང་ཆིབས་སུ་བཅིབས།།
ཞེ་སྡང་སྨིན་མ་འཁྱོག་པོར་བསྡུས་ཏེ་ངར་སྒྲ་འབྱིན་པ་འབྲུག་ལ་འགྲན།།
འཐབ་པའི་མཚོན་ཆ་འཁྲུགས་པ་མྱུར་བ་ལུས་ཕྲ་གློག་གི་གར་སྟབས་འགྱུ།
གཞན་གྱིས་མི་ཐུབ་བདུད་དཔུང་འཇོམས་ལ་གནམ་ལྕགས་ཐོག་གིས་
དོ་ཟླ་དབེན།།
གཞན་ཡང་རྫུ་འཕྲུལ་བློ་ལས་འགོངས་པའི་བཀའ་ཉན་བློན་འཁོར་
དཔུང་གི་ཚོགས།།
རྣོ་དབལ་མཚོན་གྱིས་མི་བརྫི་གོ་ཁྲབ་བཙན་པོ་བགོས་ཏེ་ཁྲོས་
འཁྲུགས་རྔམ།།
སྟག་སེང་ཁྱུང་འབྲུག་རྩལ་གྱིས་ཟིན་པའི་ཅང་ཤེས་ཁ་མདའ་



2011ལོའི་སྙན་ངག་
དཀྱོགས་བྱས་ཏེ།།
འཇིགས་མེད་གཏུམ་དྲག་ཧ་ཧ་སྒྲོག་པའི་སྐད་ཀྱིས་གནམ་ས་
འདར་སྙམ་བྱས།།
དབང་ཆེན་ཀུན་གྲགས་དྲག་ཤུལ་དཔུང་ཚོགས་གོ་མཚོན་རྣོ་ངར་
རབ་འབར་ཏེ།
རྟ་རྨིག་རྡུལ་གྱིས་ནམ་མཁའ་གང་བཞིན་རུ་མཚོན་ལྷབ་ལྷུབ་
ཉི་འོད་གཡོར། །
རལ་གྲི་མདུང་དང་དགྲ་སྟ་ཕྱར་ཏེ་འཐབ་སྒྲའི་སྐད་གསང་སྒྲོག་
མཐོང་བའི།།
ལྷ་དབང་ཚོགས་ཀྱང་འདར་བ་སིག་ཅིང་བྲེད་ཤ་ཐོན་པའི་སྤྱན་
ཟུང་བགྲད།།
དེ་ལྟར་གཡུལ་ངོ་རྒྱ་མཚོར་འཇུག་ལ་མཁས་པའི་དབང་ཆེན་
ཀུན་གྲགས་གང་།།
རྔ་ཟིལ་རོལ་མོ་འབྲུག་སྟོང་ལྡིར་བས་གཡུལ་གྱི་དུས་ལ་བརྡ་ཤེས་ནས།།
རླུང་ལྟར་འཕྱོ་བའི་བཞོན་པ་བསྟེན་ཏེ་སོད་རྒྱོབས་སྒྲ་ཡིས་
དམག་སྣ་དྲངས།།
མཚོན་ཆའི་འོད་ཟེར་སྐར་མདའ་འཁྱུག་བཞིན་འཁྲུགས་པའི་
གཡུལ་ལ་རྣམ་པར་བསྲེས།།
དཔའ་བོའི་ང་རོ་ཀི་བསྭོའི་སྒྲ་དབྱངས་དྲག་ཏུ་སྒྲོག་པས་ནམ་
མཁའ་བཀང་།།



: ༧ -- གཟི་མིག་དཔེ་ཚོགས།
ཁྲོས་པའི་མེ་ཡིས་ཚ་བའི་བཞིན་མདོག་དམར་ཞིང་སྨིན་མཚམས་
ཁྲོ་གཉེར་བརྩེགས།།
ཆིབས་ཀྱི་ཁ་ལོ་ཤུགས་ཀྱིས་སྒྱུར་བཞིན་ཕ་རོལ་གནོད་པའི་ལས་ཞུགས་ཚེ།།
བལ་ལྡན་ཁྱུ་ཚོགས་སྤྱང་ཁྱིས་དེད་བཞིན་སྡང་དགྲའི་དཔུང་དེ་
རིམ་པར་བྱེར།།
ཕན་ཚུན་འཐབ་པའི་རྡུལ་སྨུག་སྡུག་པོས་མིག་གི་དབང་བོ་སྒྲིབ་
པར་དོགས།།
གཤིན་རྗེའི་ཟླར་གྱུར་དཔུང་གི་མདའ་མཚོན་བུ་ཡུག་འཚུབ་བཞིན་
བལྟར་མི་བཟོད།།
མཚོན་གྱིས་ཕོག་པའི་དགྲ་སྡེའི་ཟུག་རྔུ་མ་བཟོད་དུ་འབོད་དམྱལ་བ་དྲན།།
གཡུལ་གྱི་དོ་ར་འཇིགས་རུང་ཁྲག་གི་འབབ་ཤ་ཆགས་ཤིང་ཕུང་བོས་གང་།།
དེའི་ཚེ་གཡུལ་ལས་ཕམ་པར་བརྟག་པའི་དགྲ་བོར་འགྲན་པའི་བློ་
དང་བྲལ།།
ལ་ལ་ཆུར་མཆོངས་ཁ་ཅིག་གཡང་དུ་ལྷུང་སྟེ་སྲོག་བྲལ་གཞན་རྣམས་བྲོས།།
ལྷག་མར་གྱུར་པ་ཉམ་ཆུང་རྣམས་ནི་མཐེ་བོང་ཀེར་ཏེ་མགོ་བོ་སྒུར།།
སྲོག་ལ་མི་རྒོལ་སྙིང་རྗེའི་སྤྱོད་པས་འབངས་ཀྱི་ཁོངས་སུ་ཆབ་འོག་བསྡུས།།
ཁམས་གསུམ་ཟིལ་གནོན་མི་འཇིགས་དཔུང་གི་རུ་འདྲེན་གྱུར་པ་
དཔའ་བོ་དེ།།
རུ་དར་བ་དན་འཇའ་ཚོན་འཁྲིགས་པའི་འཁོར་གྱི་དབུས་ན་
18



མཚaiga#*#giasgg#tgfན%agrfr
2011ལོའི་སྙན་ངག
རྒྱལ་མཚན་བཞིན།།
འདོ་དྲུག་རྟ་ཕོ་གྱི་ལིང་རླུང་གི་ཤུགས་ལྡན་འཚེར་བའི་གོང་ཁ་རུ།།
ཕྱག་ཏུ་བསྣམས་པའི་མཚོན་ཆའི་འོད་ཟེར་དགུང་དུ་འཕྲོ་ཞིང་
གཟི་བརྗིད་རྔམ།།
དེས་ན་སྒ་ཡུལ་བཀྲ་ཤིས་ནོར་ལྡན་ཁུ་བྱུག་སྙན་པར་གྲགས་པའི་གྲོང་།།
དགའ་བདེའི་དཔལ་ལ་རོལ་པའི་ཆོ་ག་ཉམས་སུ་བསྟར་བའི་ངོ་མཚར་གྱི།།
ཡོ་ལང་རྩེད་མོ་གླུ་གཞས་བྲོ་དང་འབུད་རྡུང་དཀྲོལ་བའི་བྱེ་བྲག་གིས།།
དགའ་སྟོན་འགྱེད་པ་ཆུ་བུར་མིག་གི་ལྟད་མོར་མཚམས་སྦྱོར་རྫོགས་
པར་བགྱིས།། །
སྐྱེ་དགུ་བསོད་ནམས་དཔལ་དུ་གྲུབ་པའི་འཁོར་ལོས་བསྒྱུར་བའི་
རྒྱལ་པོ་བཞིན།།
ཕྱོགས་ཀྱི་རྒྱལ་ཕྲན་སིལ་མ་འཁོར་ཚོགས་རྨད་བྱུང་སྟོབས་ཀྱིས་
འབངས་སུ་བཀུག།
མདོ་སྟོད་སྒ་བའི་ས་ཡི་དཀྱིལ་འཁོར་བདག་གིར་བྱས་ཏེ་བདེར་
འཁོད་པས།།
སྒ་ཡུལ་སྐྱོང་བའི་ས་ཡི་དབང་ཕྱུག་མི་འཇིགས་སེང་གེའི་ཁྲི་རུ་བཀུར།།
དེ་ནས་མི་འཇིགས་བྲག་གི་ཁྲི་འཕང་འགྱུར་མེད་བཙན་སའི་ཕོ་
བྲང་བཟུང་།།
འབྲི་ཀླུང་གསེར་ལྡན་སྡོངས་གྲོགས་བཀུག་སྟེ་ལོ་རྒྱུས་རིང་མོར་
ཁ་ལོ་བསྒྱུར།།



1:|: :|གཟི་མིག་དཔེ་ཚོགས།
ཇོ་བོ་སྒྱོགས་ཆེན་གདོང་ར་ཞེས་བྱ་སྙན་པ་ཕྱོགས་བཅུར་རྒྱས་དང་ལྷན།།
གངས་ལྗོངས་མདོ་ཁམས་ས་ལ་སྤྱོད་པ་ཀུན་གྱིས་གཙུག་གི་རྒྱན་དུ་བླངས།།
སྟོབས་འབྱོར་མངའ་ཐང་ཉི་ཟླ་ཟུང་གི་གཟི་བྱིན་མཆེད་པའི་སྣང་བ་ལ།།
དཔའ་མཛངས་བློན་འཁོར་ས་འཛིན་ཕྲེང་བས་བསྐོར་བའི་རིམ་པ་
རབ་བརྗིད་ཅིང་།།
རིགས་རྒྱུད་ཕུན་ཚོགས་ཙན་དན་ལྗོན་པའི་རིགས་ཀྱི་མྱུ་གུ་རྒྱས་
བྱས་ཤིང་།།
ཕ་རྗེས་བུ་འཇུག་ཡ་རབས་དམ་པའི་སྲོལ་བཟང་མ་ཆད་ལུ་གུ་རྒྱུད།།
རྒྱལ་སྲིད་སྣང་བའི་ཁྲི་གདུགས་འོད་ཀྱིས་སྒ་འབྲི་ས་ལ་གནས་པ་གང་།།
སྡུག་གི་མུན་པའི་གོ་སྐབས་བྲལ་ཏེ་རྗེས་སུ་འཛིན་པའི་ཐུགས་རྗེ་ཡིས།།
ཟས་ནོར་ལོངས་སྤྱོད་མཁོ་དགུ་འབྱོར་བས་སྐབས་གསུམ་ལྷ་ཡི་
ཞིང་དུ་མཐོང༌།།
སྣ་ལྔའི་འབྲུ་དང་རྨིག་བཞི་འཕེལ་བས་སྐྱེ་དགུ་རྫོགས་ལྡན་དཔལ་
ལ་བཀོད།།
འབྲོག་གནས་མཆེད་ལྔའི་མཚམས་སུ་བཞུགས་དུས་སྲས་སྤོང་ཞེས་
ནི་རབ་ཏུ་གྲགས།།
གནོད་སྦྱིན་རྒྱལ་པོ་བཀུར་བའི་ཕྱིར་ན་སྲིད་སྤོང་རྡོ་རྗེ་དབང་ཆེན་གསོལ།།
མདོ་དབུས་ཁམས་གསུམ་དབང་དུ་མཛད་སྐབས་གཉན་ཆེན་སྡེ་
བཞི་སྤུན་གྱི་མཆོག།
གཞན་ཡང་འབྲི་ཆེན་རྡོར་ངུ་ཞེས་གྲགས་ས་གསུམ་མཚན་སྙན་
20



2011ལོའི་སྙན་ངག
འབྲུག་ལྟར་ལྡིར།།
གསེར་ལྡན་འབྲི་ཡི་ཞིང་མཆོག་ད་རུ་ས་བཅུད་གསེར་དངུལ་
རིན་ཆེན་རིགས།།
ནོར་གཡང་འགྱེད་པའི་གཏེར་དུ་སྤུངས་ཤིང་སྣོད་བཅུད་དར་བའི་
གསོས་སུ་སྨིན།།
ནད་མུག་འཁྲུགས་པའི་གདུང་བ་བྲལ་ཞིང་དགོས་པའི་དུས་སུ་ཆར་
ཆུ་དང་།།
མི་དགོས་དུས་སུ་ཁ་བ་སྲབ་པས་སྒ་ལུང་ཕྱུག་མོ་གཡང་སར་གྲགས།།
བསམ་མི་ཁྱབ་པའི་རྫུ་འཕྲུལ་བརྙེས་པར་མ་རུངས་ཕྱོགས་ཀྱི་གཉའ་
ཤིང་ལྕི།།
མགོན་མེད་འཁོས་ཆུང་ཕྱག་གིས་བཏེགས་ཤིང་འཕྲལ་ཡུན་བདེ་བའི་
ཁ་འཛིན་མཛད།།
མེས་དབོན་རྣམ་གསུམ་ཆོས་རྒྱལ་རིམ་པས་བསྔགས་བརྗོད་མེ་ཏོག་
ཞལ་བཞེས་ཏེ། །
རྒྱལ་ཁམས་སྲུང་བའི་ལྷ་རུ་བསྟོད་ཅིང་མགུར་ལྷ་བཅུ་གསུམ་གྲས་
སུ་མཆོད། །
-
，
，
ཁྱོད་ནི་བསྐལ་པ་ཆགས་པའི་སྔོན་རོལ་སྲིད་པ་ཆགས་པའི་ལྟར་སྤྲུལ་ཏེ།།
སྒ་འབྲི་མི་ཡི་མེས་པོར་བརྫུས་ཏེ་སྐྱིད་སྡུག་སྤེལ་མའི་ལོ་ཟླའི་ཁྲོད།།
མ་རུངས་ཕྱོགས་བཞིའི་ལྷ་འདྲེས་རྒོལ་བ་ཐབས་ཀྱིས་བཏུལ་ཏེ་
ཟིལ་གྱིས་མནན།།



1:|: : གཟི་མིག་དཔེ་ཚོགས།
ཞི་རྒྱས་དབང་དྲག་འཕྲིན་ལས་རྣམ་བཞིས་འབྲི་ཡི་གསེར་ལྡན་
ས་གཞི་བསྐྱངས།།
རྟག་ཏུ་གཞན་ཕན་འོད་ཀྱིས་གང་བའི་ལྷག་བསམ་འཛུམ་པས་
ཞལ་དཀར་དང་།།
རྒྱལ་སྲས་སྤྱོད་པའི་སྤོབས་པ་མངའ་ཕྱིར་ས་བརྒྱད་ཐོབ་པའི་
སེམས་དཔར་བསྔགས།།
རིས་མེད་འགྲོ་བའི་མགོན་དུ་ཆས་པས་ཇོ་བོ་ཉིད་དུ་མངོན་པར་བརྗོད།།
དེ་ཕྱིར་མཆོག་གི་བསྔགས་འོས་ཡོན་ཏན་ཕལ་བའི་བློ་ཡིས་ཇི་ལྟར་གཞལ།།
དབང་ཆེན་ཀུན་གྲགས་མི་ཡི་ལྷ་ཆེན་སྒ་ཡུལ་སྐྱོང་བའི་གཉན་གྱི་གཙོ།།
སྐྱོགས་ཆེན་གདོང་ར་གངས་རིའི་མེས་པོ་བོད་ཁམས་སྲུང་བའི་ལྷ་ཡི་གཙོ།།
ཇོ་བོ་ཞལ་དཀར་རིན་ཆེན་ལྷུན་པོ་གངས་རི་རྩེ་མོ་རི་ཡི་གཙོ།།
ཁྱེད་ནི་སྔ་དེང་ལོ་རྒྱུས་བཀླགས་པའི་སྲིད་པའི་ཡབ་མེས་ཉིད་དུ་ཤེས།།
དེ་ལྟར་བདག་གིས་གྲགས་པ་ལས་འདས་འཁྱོག་བརྗོད་གཏམ་གྱི་
རོལ་མོ་ཡིས།།
ཐུན་མོང་སྲིད་པ་འཇིག་རྟེན་མཛད་པའི་རྣམ་པར་ཐར་བའི་ཚིག་
གི་ཕྲེང་།།
མཆོད་བསྟོད་གྲུབ་པའི་རྒྱུ་རུ་སྨོན་ཏེ་ལྗོངས་འདི་སྡེ་བཞི་ཕུན་ཚོགས་ཀྱིས།།
དར་བའི་ལྷག་བསམ་གངས་ལས་དཀར་ཕྱིར་ཁྱེད་ཀྱིས་དང་དུ་
ལོངས་ཤིག་ཀྱེ།།



2011ལོའི་སྙན་ངག
སྤྱིར་འདིར་གངས་ལྗོངས་འབྲི་ཡུལ་གནས་མཆོག་སྐྱོགས་ཆེན་གདོང་རའི་
སྙན་ངག་གི།
ལེ་ཚན་བྱིས་པ་ངག་གི་སྦྱོར་བར་སྡེབ་ལེགས་ཚིག་གིས་སྟོང་ན་ཡང་།།
ཇོ་བོ་ཞལ་དཀར་མི་ཡི་གཟུགས་སུ་བསྐྲུན་ཏེ་འབྲི་བར་རྩོམ་པ་གང་།།
སྔོན་མེད་གཏམ་གྱི་སྦྱོར་བར་ལགས་ན་ནོངས་པ་མཆིས་གང་
བཟོད་པར་གསོལ།།
དེ་ལས་བྱུང་བའི་དགེ་བའི་དངོས་པོའི་འབྲས་བུ་ཅུང་ཟད་མཆིས་སྲིད་ན།།
ས་ལ་སྤྱོད་པའི་འགྲོ་བའི་དཔྱིད་དུ་ཤར་བའི་ལྷག་བསམ་འོད་དཀར་གྱིས།།
གང་ཞིག་ཀུན་ལ་མུན་པ་གཏན་བཅོམ་རང་གཞན་རྒྱུད་པ་སྐྱོབ་
པའི་གཉེན།།
ཇོ་བོའི་ཐུགས་རྗེའི་འོད་ཟེར་དཔལ་ལ་ནམ་ཡང་མངོན་པར་ཕྱོགས་
པར་ཤོག།
( 2011ལོའི《སྦྲང་ཆར》དེབ་དང་པོ་ལས་བདམས)
23



• "
s
i vAyirst: བi sristr ཐ ་
བ ནratiབ བry
1:|: གཟི་མིག་དཔེ་ཚོགས།
ལུག་རྫི་བུ་མོ།
རྭ་ཅོ་ནག་པོ།
རྫ་སུལ་ནས་བླངས་མྱོང་བའི་ཁྱོད་ཀྱི་ལ་གཞས་སྙན་མོ།
སུ་ཞིག་གི་སེམས་པའི་བྲག་ཅ་ལ་ཡང་ཡང་འཁོར།
ལུག་ཁྱུ་དང་འགྲོགས་པའི་ཁྱོད་ཀྱི་སྣང་བརྙན།
ག་ལེར་ག་ལེར་བདག་གི་མིག་ལམ་དུ་བཞུར་ཡོང་།
ལུག་རྫི་བུ་མོ།
འུར་ཆ་ལ་བརྒྱུས་པའི་ན་ཆུང་གི་ལང་ཚོ།
ལུག་ཁྱུ་དང་སྤང་ཐང་ལ་བསྙེས་ནས།
མི་ལོ་དུ་མ་ཞིག་གི་འཚོ་གནས་ལ་དབུ་ཁྱུད་བྲིས།
མེ་ཏོག་དང་ཆུ་ཕྲན། སྤྲིན་དཀར་དང་མཚམས་སྤྲིན་ལ་འདྲིས་པའི་
ཁྱོད་ཀྱི་སྣང་བ། །
ཨ་སྔོན་གྱི་བང་རིམ་ན་རྩེན་པའི། །
ལྷད་མེད་དྭངས་གཙང་གི་ཆུ་འཛིན་དེ་ཡིན་ནམ།
དེ་རིང་། དབྱར་ཟླ་དྲུག་པའི་དུས་བཟང་གི་དེ་རིང༌།
ཐང་དཀར་གྱི་གཤོག་སྣེ་ལའང་མ་ཐོགས་པའི་ཁྱོད་ཀྱི་གླུ་གཞས་སྙན་མོ།
མེ་ཏོག་གི་སྐྲ་ལོ་བསྒུལ་ནས། སྤྲིན་དཀར་གྱི་བང་རིམ་བརྟོལ་ནས།



2011ལོའི་སྙན་ངག་
སུ་ཞིག་གི་སེམས་པའི་ནམ་མཁའ་ན་ཡང་ཡང་འཕྱོ།
ཕ་མེས་ཀྱི་གནའ་གཏམ་བསྒོམས་མྱོང་བའི་ཁྱོད་ཀྱི་ཁོག་རྒྱ།
དཀྱེལ་ཆེ་བའི་རྩྭ་ཐང་གི་གཞི་རུ་ལུག་ཁྱུ་ལྟར་བཀྲམས་ནས།
སུ་ཞིག་ལ་རེ་སྒུག་གི་འདུན་མས་བལྟས་ཡོད།
ལུག་རྫི་བུ་མོ། །
ཚེགས་ཡང་གི་གོམ་ཁ་ཡང་མོ་ཞིག་ལེན་གྱིན།
སྤྲོ་སྣང་གི་གླུ་གཞས་ཡག་པོ་ཞིག་འགུག་བཞིན།
རྩྭ་ཐང་གི་གཞི་ནས་མེ་ཏོག་གི་སྐྲ་ལོ་སྒྲུག་ནས།
ཚོར་བ་དང་བར་ཐག་ཆེས་ཉེ་བའི།
བདག་གི་སྔས་འགྲམ་དུ་ཡོང་གི་ཡོད་དམ།
ཁུ་བྱུག་གི་གསུང་སྙན་བྱོ་མྱོང་བའི་ཁྱོད་ཀྱི་ཐོས་འཛིན། །
འཇོལ་མོ་ཡི་མིག་ཆུ་གཏོར་མྱོང་བའི་ཁྱོད་ཀྱི་རུམ་ཁ།
ད་ལྟ། ཚོར་བ་ཡི་སྐྲ་རྩེ་ནས་ཀྱང་ལྷུང་འགྲོ་བའི་བརྩེ་དུང་གི་ཟིལ་བ་
གཉོམ་པོ་འདི། །
ཞོགས་པ་མ་སླེབས་པའི་སྔ་རོལ་དག་ཏུ།
བདག་གིས་སུ་ཞིག་གི་སྙིང་ཁ་དྲོན་མོ་རུ་འཇོག་དགོས་ཨང་།
ལུག་རྫི་བུ་མོ།
རྩྭ་ཐང་ནི་ཁྱོད་ལ་སྤྲད་པའི་ལང་ཚོ་ཡི་གར་སྟེགས་ཡིན་ན།
མེ་ཏོག་ནི་ཁྱོད་ལ་ཕུལ་བའི་མཛེས་སྡུག་གི་རྒྱན་ཆ་ཡིན་ན།
ཕྱེ་ལེབ་དེ་སུ་ཞིག་གི་མགྲོན་ལ་ཕེབས་པའི་སེམས་ཁོང་གི་ཕོ་ཉ་
25



1:|: གཟི་མིག་དཔེ་ཚོགས།
གཞན་ཞིག་རེད་ཨང་།
དབྱར་གཞུང་འདི། ཚོར་བ་མོད་པོའི་དབྱར་གཞུང་འདི། །
ཁྱོད་ཀྱི་ལུག་ཁྱུ་དང་འགྲོགས་ནས་འཕུར་བའི་སུ་ཞིག་གི་རྣམ་ཤེས་ལྡོམ་པོ།
ཁྱོད་ཀྱི་བར་སྣང་ན་འཕུར་བའི་མིང་མེད་ཀྱི་འཁྱམ་པོ་དེ་ཡིན་ནམ།
མེ་ཏོག་རྐྱང་རྐྱང་གི ལྷད་མེད་པའི་ཁྱོད་ཀྱི་དུང་བ།
སུ་ཞིག་གི་མིག་ཆུས་འཚོ་བཞིན་པའི་བརྩེ་དུང་གི་ཡང་སྙིང་རེད་ཨང་།
ལུག་རྫི་བུ་མོ།
ཐོ་རངས་དང་མཉམ་དུ།
སྨུག་སྤྲིན་དང་ལྷན་དུ།
ཁྱོད་ཀྱིས་རྨི་ལམ་ནང་འཁོར་བའི་ལུག་ཁྱུ་དེའི་འབའ་སྒྲ་དེད་ནས།
ཆེས་རྒྱང་རིང་གི་རི་འདབས་ཤིག་ཏུ་ཆས་ཐེངས་རེ་རེ།།
ཁྱོད་ཀྱིས་རྒྱབ་ཏུ་བསྐྱུར་བའི་སྦྲ་ནག་དེ། །
ཁྱོད་ལ་མིག་གིས་འཚོ་བའི་ཨ་མ་དེ།
ཁྱོད་ཁོ་ནའི་རྒྱབ་གཟུགས་ལ་སྐྱེལ་མ་བྱེད་མཁན་དེ་ཡིན་ནམ།
ལུག་རྫི་བུ་མོ། །
ཆུ་འགྲམ་གང་ཞིག་ནས་སྐྱེས་མྱོང་བའི་མེ་ཏོག་གི་ཞྭ་མོ་དེ།
ཁ་ཆར་གྱི་འཇབ་རྒོལ་འོག་རྙིང་སོང་ནའང་།
ཁྱོད་ཀྱི་ལང་ཚོ་ཤོར་མེད། ཁྱོད་ཀྱི་འཛུམ་མདངས་ཡལ་མེད།



་་་
2011ལོའི་སྙན་ངག
ལུག་རྫི་བུ་མོ།
སྤྲོ་སྣང་གིས་བླངས་མྱོང་བའི་གླུ་གཞས་གཞན་ཞིག
ལུག་ཁྱུ་ཡི་འབའ་སྐད་གཤགས་ནས། རྩྭ་ཐང་གི་ལྷིང་འཇགས་
དཀྲོགས་ནས། །
སྨུག་སྤྲིན་ལང་ལོང་གི་རི་འདབས་ནས་མཆེད་དུས།
ཁྱོད་ནི་རྩྭ་ཐང་ལ་འོད་སྣང་འདྲེན་པའི་ཕོ་ཉ་མིན་ནམ།
ཁྱོད་ནི་འཚོ་བ་ལ་བདེ་སྐྱིད་བསུ་བའི་མ་མ་མིན་ནམ།
བདག་གི་ལུག་རྫི་བུ་མོ་ཨང་།
（2011ལོའི《བོད་ཀྱི་རྩོམ་རིག་སྒྱུ་རྩལ》དེབ་དང་པོ་ལས་བདམས)
27



1:|: : གཟི་མིག་དཔེ་ཚོགས།
ཙ
•
•
2
:
....,
!
:
1:|:
::
་
ཐུན་མིན་རྣམ་ཆས་ཀྱི་དགེ་མཚན།
མཁས་གྲུབ།
པཉྩ་ལི་དང་དར་གྱི་འཕྱང་འཕྲུལ་སོགས།།
ཡིད་འོང་ལྷ་མོའི་གོས་རྒྱན་ཡོད་དོ་ཅོག།
མཛེས་ཀྱང་བར་སྣང་འཇའ་ཡི་སྤུན་ལགས་ན།།
གཞན་ཡིད་འཕྲོག་པའི་ནུས་པ་ཡོད་རེ་རྐན།།
ཨ་རིའི་ཐེར་མས་ཐོག་དྲངས་དེང་དུས་ཀྱི། །
མཚོན་རྟགས་གྲགས་ཅན་གྱོན་ཆས་དཔེ་གསར་རིགས།།
འདི་ཞན་འདི་ལེགས་སྨྲ་བར་མི་སྤོབས་ལ།།
འདི་རྒྱུ་འདི་ཞེས་བརྗོད་པར་བདག་ལྕེ་དབུལ།།
དེས་ན་རང་རིགས་མེས་པོ་བརྒྱུད་པར་བཅས།།
ཤིན་ཏུ་དགའ་བའི་ཐུན་མིན་གོས་ཀྱི་མཆོག།
རྒྱུ་གཙང་སྤུས་གཙང་ལྷད་མེད་རྣམ་ཆས་ཀྱི།།
ཆེ་བའམ་གྲུབ་ཚུལ་རགས་ཙམ་འདི་ན་སྤྲོ།།
གཅིག
གསེར་སྦྲང་གཡུ་སྦྲང་པད་མའི་ཚལ་ལ་དགའ།།
ཉ་ཆུང་གསེར་མིག་དྭངས་གཙང་མཚོ་མོར་དགའ།།
28



2011ལོའི་སྙན་ངག
བུ་མོ་གཞོན་ནུ་མཛེས་པའི་རྒྱན་ལ་དགའ།།
བདག་ནི་ནམ་ཡང་གཡང་དཀར་ལུག་ལ་དགའ།།
ཞེ་སྡང་རྩུབ་རེག་གཡའ་ཡིས་མ་འགོས་པའི།།
བཟོད་པའི་ཕར་ཕྱིན་རྫོགས་པའི་གཡང་དཀར་ལུག།
དུས་བཞིར་རང་ཁ་རང་གསོའི་སྙིང་སྟོབས་ཅན།།
ཁྱེད་འདྲ་སྒོ་ཕྱུགས་དབུས་ན་ཉིན་སྐར་ཙམ།།
འཇིགས་མེད་མི་བདག་རྫི་བོའི་བཀའ་ལུང་བཞིན།།
རྒྱལ་ཁྲིམས་ཆུ་མིག་དགུ་སྒྲིལ་བཀའ་བརྡ་ཀུན།།
ཅི་གསུངས་དང་ལེན་ཞུ་བའི་སྒྲིག་སྲོལ་ལ།།
མགོ་ནག་མིས་ཀྱང་སློབ་སྦྱོང་ཞུ་བའི་ཡུལ།།
གཡང་དཀར་ལུ་གུ་ཐང་ལ་སླེབས་པའི་དུས།།
གོས་ཆེན་ཁ་ཏི་འཛིན་མར་བཀྲམ་པ་འདྲ།།
གཡང་དཀར་ལུ་གུ་སྤང་ལ་སླེབས་པའི་དུས།།
སྤང་སྟོད་ཡེ་ལ་ཁ་བ་འབབ་པ་འདྲ།།
གཡང་དཀར་ལུ་གུ་ཆུ་ཁར་སླེབས་པའི་དུས།།
མུ་ཏིག་དཀར་པོ་ཕྲེང་བར་བརྒྱུས་པ་འདྲ།།
གཡང་དཀར་ལུ་གུ་ལྷས་རར་སླེབས་པའི་དུས།།
ཆུ་འབྲས་དཀར་པོ་འབོ་ལ་འཇལ་བ་འདྲ།།
ཀུན་གྱིས་མིང་ཙམ་སྨྲ་བར་ཟོན་བྱེད་པའི།།
མི་གཙང་རིགས་ཀྱང་ཛ་ཛོར་ཡེ་མེད་པར།།
བོད་སྨན་བཞིན་དུ་ནག་ཅིང་སྐམ་པ་དེས།།
ནང་གི་ཨ་མའི་མེ་ཕོར་དྲོ་བར་བྱས།།
29



་མཚན
1:|: གཟི་མིག་དཔེ་ཚོགས།
ཁྱད་པར་འཇམ་པོའི་དཔེ་ལ་ཆེས་འཆམ་པའི།།
དཀར་འཇམ་བལ་བཟང་མ་རྨོས་ལོ་ཏོག་དེ།།
གེགས་མེད་བགྲང་བྱ་རེ་ལ་ཐེངས་གཉིས་སྨིན།།
གཞོགས་དེ་གཡས་པ་དེ་ནས་བྲེགས་པའི་དུས།།
ལྷོ་སྤྲིན་དཀར་པོ་བྱང་ལ་རྒྱུགས་པ་འདྲ།།
གཞོགས་དེ་གཡོན་མ་དེ་ནས་བྲེགས་པའི་དུས།།
བྱང་སྤྲིན་དཀར་པོ་ལྷོ་ལ་འཕུར་བ་འདྲ།།
བལ་རྒྱབ་སྒོར་མོ་ས་ལ་བཞག་པ་ནི།།
སྤོས་ཀྱི་གླང་བོ་ཐང་ལ་ཉལ་བ་འདྲ།།
དེ་ལྟར་བལ་བྲེག་དུས་སྟོན་ཉིན་མོ་དེར།།
ཕྱི་ལོ་གཡང་དཀར་སྔར་བས་འཕེལ་བའི་ཆེད།།
རོ་བརྒྱའི་ཟས་དང་བདུད་རྩིའི་བཏུང་བ་དང་།།
གླུ་གར་སྙན་པའི་དབྱངས་ཀྱིས་རྟེན་འབྲེལ་ཞུས།།
གཉིས།
རབ་དྭངས་སྟོན་ཟླ་བརྒྱད་པའི་ནམ་མཁའ་ཨིནྡྲ་ནི་ལའི་མེ་ལོང་ངོས།།
ལྷོ་ཟུར་ཡེ་ནས་སྨན་ལྟར་རི་བྱི་གཞན་ཕན་བྱ་བར་བྱོན་པའི་དུས།།
རྙོག་བྲལ་ཡན་ལག་བརྒྱད་དང་ལྡན་པའི་དལ་འགྲོ་སྔོན་མོའི་ཆུ་ངོགས་སུ།།
བཅུ་དྲུག་ལང་ཚོའི་དཔལ་གྱིས་སྒེག་པའི་མཛེས་མའི་ཁྱུ་ཚོགས་
བལ་འཁྲུར་བྲེལ།།
གཡང་དཀར་ལུ་གུས་བགྲང་བྱ་ཕྱེད་ཀ་ལུས་སུ་གྱོན་པའི་ལྷུན་གྲུབ་གོས།།
སྣ་ཚོགས་མི་གཙང་དྲི་ངན་འགོས་པས་དཀར་མིན་ནག་མིན་སེར་
30



2011ལོའི་སྙན་ངག
ནིཥཤམཚ#nཚཚམཚམཚམཚཚའཚཎ་
མིན་མདོག།
རབ་དཀར་མཉེན་ལྕུག་བུ་མོའི་རྐང་པས་ཆུ་དང་རྡེའུའི་དཀྱིལ་དུ་བརྫིས།།
རང་བྱུང་རྫས་འགྱུར་བལ་ས་བརྒྱབ་པས་ཞོ་གསར་སྤུངས་དང་གཉིས་
མེད་གྱུར།།
ཉིན་མོར་དྲོ་སྐྱིད་སྒོ་རའི་ནང་དུ་ཕོ་མོ་རྒན་གཞོན་ལྷན་ཅིག་ཏུ།།
བདེ་པོའི་རྩལ་གྱིས་བལ་ལས་བྱེད་པ་སྣུམ་གྲོན་མི་དགོས་འཕྲུལ་
འཁོར་བཞིན།།
མཚན་མོ་སྒྲོན་མེའི་འོད་ཀྱི་མཐའ་བསྐོར་པད་མ་བཞིན་དུ་སྒོར་སྒོར་གྱིས།།
རང་རང་བལ་གྱི་ལས་ལ་བྲེལ་ཞིང་སྙན་པོའི་དམངས་སྒྲུང་ལྷུག་
པོར་གླེང་།།
ལ་ལས་སོ་མང་ལྕགས་ཤད་གསར་པས་བལ་གྱི་ཉག་མ་ཆུ་ལྟར་འཇོ།།
ལ་ལས་སྒོ་ལྡིར་སྦྱར་པའི་ཕང་གིས་སྤུན་ཕྲ་འདོམ་ལ་ཡང་ཡང་འཇལ།།
འགའ་རེས་ལངས་ནས་ཡོག་རྒྱུང་གློད་པའི་སྐོར་སྒྲ་མདའ་མོའི་ཤུ་
སྒྲར་འཁྲུལ།། །
ད་ནི་ཀུན་གྱི་མཛུབ་མོའི་རི་མོ་མཚོ་དང་རི་བོ་དབྱེ་ཐབས་བྲལ།།
ཁྱུང་གི་སྒོ་ང་ཐང་སྤུངས་འདྲ་བའི་སྤུན་གྱི་གོང་བུ་དཀར་པོ་ལ།།
ཕྲ་མཐོང་ཆེ་ཤེལ་ལན་བརྒྱར་བལྟས་ཀྱང་ཕྲ་སྦོམ་དབྱེ་བ་ཡོད་རེ་སྐན།།
དེ་དག་ཤིང་འཁོར་ཆུང་ཆུང་བསྐོར་ཏེ་ཕྲ་ལྡེམ་སྨྱུག་མའི་སྦོ་ལ་དཀྲིས།།
མགྲོན་གཟུགས་དངུལ་ཉ་གན་རྐྱལ་ལོག་འདྲས་ཚ་ལུ་སྒོར་སྒོར་གྱུར་
བུར་ཁེངས།།
འགའ་རེས་བཞི་འཁོར་ས་མཐོའི་གནམ་གཤིས་བརྟག་པའི་ཡོ་ཆས་
འདྲ་བ་དེ།།



IIIIIIII
1
::
:
:
:
བ
བ
s
:| བ བ
བ བ
བ བ བ བ
བ བ བ
པ
ན
བ
བ
::
1:༣
༡
:
༠ བ•5
:•
•
1:| གཟི་མིག་དཔེ་ཚོགས།
བདེ་པོའི་སོར་མོས་མྱུར་བར་བསྐོར་བས་སྤུན་རྣམས་གཅིག་རྗེས་
གཉིས་མཐུད་ཀྱིས།།
སྐད་ཅིག་ཉིད་དུ་ལྷན་ཅིག་འཛོམས་ནས་སྒོར་མོ་སྒོར་མོར་འཁོར་བ་ནི།།
མིག་དབང་འཕྲོག་པའི་ཁྲ་ཆས་སྣམ་རིགས་འཐག་པའི་སྟ་གོན་མ་
ལགས་སམ། །
དམར་པོ་འབྲོང་གི་ར་ཏའི་སྤུན་ཟླ་ཉི་མ་འཆར་ཁའི་མདངས་འཛིན་པ།།
སེར་པོ་མཆིམས་ཕུའི་རི་སྐྱེས་པད་མ་གསེར་སྦྱངས་བཙོ་མའི་འོད་
ལྟར་བཀྲ།།
སྔོན་མོ་སྤྲིན་གྲལ་ནམ་མཁའ་བཞུར་བའི་ཞུན་མར་ལན་བརྒྱར་བསྐུས་
འདྲ་སོགས།།
རིམ་བཞིན་སྐྱ་དང་རིམ་བཞིན་ཚོ་པོས་འཇའ་ཚོན་མདངས་ཀྱང་མོག་
པོར་བྱས།།
མི་གཙང་རྡུལ་གྱི་གཡའ་དང་བྲལ་བའི་རང་གདོང་གསལ་བའི་གཡུལ་
ཁའི་ནང་།།
བལ་འཇམ་ཐང་མར་བརྡལ་བའི་དཀར་འོད་ཉ་ཟླ་ས་ལ་བབས་པ་བཞིན།།
སྐམ་མིན་བརླན་མིན་རྐང་པ་གཉིས་ཀྱིས་ཀོ་བ་མཉེད་ལྟར་རྐང་ཕུར་
བཏང་།། །
སྐམ་རྗེས་ཕྲ་རིང་རྒྱུག་པས་བརྡུང་པས་མེ་ཏོག་དཀར་པོའི་གྲོགས་སུ་གྱུར།། །
གསུམ།
མེས་ཤུལ་ཕ་དང་ཕ་ཤུལ་བུ།།
བུ་ཤུལ་ཚ་བོར་བརྒྱུད་པ་ཡི།།
32



2011ལོའི་སྙན་ངག
སྣམ་འཐག་ལག་རྩལ་བྱང་ཆུབ་པའི།།
དབུ་ཆེན་འཐག་མཁན་དེ་དག་ནི།
མི་ཡུལ་སྐྱེ་བོའི་སོར་རྩེ་ལས།།
འཁྲུངས་པའི་རྒྱུ་བཟང་སྤུན་བཟང་རྣམས།།
མཐོ་རིས་ཚངས་པས་གཟིགས་མ་ཐག།
ཆེད་དུ་བསྐྲུན་པར་མངགས་པ་བཞིན།།
ཆ་ཚད་མཐུན་པའི་ཐགས་གྲི་ནི།།
ཕྱི་ལ་ཀ་བ་མེད་པ་དང་།།
ནང་ལ་རྩིག་པ་མེད་པ་ཡི།།
ངོ་མཚར་བསམ་ཡས་ཕོ་བྲང་བཞིན།།
འོག་གི་རྐང་ཀྲབ་སྐད་སྙན་མ།།
གཡས་གཡོན་རྐང་པས་བསྐུལ་བ་ན།།
སྟེང་འོག་ཡང་ཡང་བརྗེ་བ་ནི།།
བདེ་སྡུག་རེས་མོས་མཚོན་པ་བཞིན།།
དེ་ཚོ་སྟེང་གི་ཤིང་འཁོར་བཞི།།
མ་ཚུགས་ཡང་ཡང་འཁོར་བ་ནི།།
གནམ་ལ་འཕུར་ཏེ་འཛམ་གླིང་ལ།།
བསྐོར་བ་རྒྱག་འདོད་ཡོད་པ་བཞིན།།
བར་གྱི་ཡས་གནས་མས་གནས་དབར།།
ཉ་གཟུགས་མགྲོན་པོས་བྲེལ་འཚུབ་ངང་།།
སྤྲིན་གྱི་ཕོ་ཉ་བྱེད་པ་ནི།།
མཚན་དུས་གློག་མདའ་འཁྱུག་པ་བཞིན།།
33



ནསe
གཟི་མིག་དཔེ་ཚོགས།
ཙ་རིའི་སྨྱུག་མ་ལས་གྲུབ་པའི།།
དྲུག་སྣས་དྲ་མིག་ནར་མ་དེས།།
ཡང་ནས་ཡང་དུ་བརྡུངས་པ་ཡི།།
ཐན་སྐད་རྔ་སྒྲ་ལྡིར་བ་བཞིན།།
ཁ་བའི་མཛེས་པ་འཕྲོག་བྱེད་ཅིང་།།
འགོ་སྣམ་ཁེངས་པ་བསྙིལ་ནུས་པའི།།
སྤུས་ལེགས་དཀར་འཇམ་སྤུ་ཕྲུགས་ནི།།
འཁྱོག་བྲལ་སྤྲིན་གྱི་ལམ་རིང་བཞིན།།
རི་མོའི་རྗེ་བོ་སྨན་ཐང་པས།།
ཆེད་དུ་ཚོན་མདངས་བརྒྱབ་འདྲ་བའི།།
མཛེས་མའི་དཔྱི་མགོའི་ཞལ་ཁེབས་ཏེ༎
པང་གདན་ནམ་མཁའི་འཇའ་རིས་བཞིན།།
སྦྲུལ་ཆེན་ལུས་ཀྱི་རི་མོ་ལ།།
བར་བར་དཀར་གསེར་འཇའ་ཆེན་གྱི།།
ཐིག་ཆས་སྐར་མ་ཁྲ་ཐིག་ནི།།
རྒྱ་གྲམ་དམར་པོའི་རྟགས་མ་བཞིན།།
དེ་དག་སྣམ་ཆས་སྣ་མང་རིགས།།
བཏགས་རྗེས་སླར་ཡང་ཉལ་འགྲོའི་ནང་།།
བཀྲུས་པས་དེ་བས་ཇེ་མཛེས་དང་།།
མཁྲེགས་པ་ལག་ལྡན་ཀོ་བ་བཞིན།།
སླར་ཡང་རྒྱུག་པས་བརྡུང་མ་ཐག།
པགས་པོའི་མེ་ཏོག་མང་དུ་སྐྱེས།།
34



2011ལོའི་སྙན་ངག
དེ་དག་སྣམ་ཇེམ་རྣོ་པོས་དྲེགས།།
དེ་འཕྲལ་གོས་ཆེན་འོད་མདངས་བཞིན།།
བཞི།
གཟིགས་དང་སྣམ་ཆས་གྱོན་པའི་ཕོ་གཞོན་གྱི་ཉམས་བཟང་།།
ལ་ལ་དཀར་པོ་དུང་མདོག་བཀྲ་ཤིས་ཀྱི་མཚོན་རྟགས།།
ལ་ལ་ནག་པོ་ཕོ་རོག་མར་ཁུ་ནས་བཏོན་འདྲ། །
འགའ་ཞིག་བཙུན་ཆས་དམར་པོ་སེའུ་ཡི་མདངས་འཛིན།།
ཕུ་ཡོད་ཕུ་མེད་གྱོན་པའི་བབ་ཆགས་ཀྱི་མཛེས་མ།།
མཐུག་མིན་སྲབ་མིན་འཁྱགས་མིན་ཚིག་མིན་གྱི་བདེ་བ།།
ཁྲ་ཆེན་ཁྲ་ཆུང་དཀར་ཁྲ་སྔོ་ཁྲ་ལ་སོགས་པའི།།
སྣ་ཚོགས་པང་གདན་བཏགས་པའི་སྟེར་བཟོ་ལ་གཟིགས་དང་།།
ལྗོངས་དང་ཞིང་ཆེན་ལྔ་ཡི་རང་རིགས་ཀྱི་སྤུན་ཟླས།།
ཁྱེད་ལ་བསྟོད་ཅིང་ཤིན་ཏུ་དགའ་བ་ནི་སྨོས་ཅི།།
རི་རབ་ལྷོ་ཕྱོགས་འཛམ་གླིང་ཡུལ་གྲུ་ཁག་ཀུན་ནས།།
བསྔགས་བརྗོད་མེ་ཏོག་ཁ་བའི་འདབ་མ་བཞིན་གཏོར་བྱུང་།།
ཡང་ཅིག་གཟིགས་དང་ལྷ་སའི་བར་སྐོར་གྱི་ནང་དུ།།
ལུས་ལ་རྣམ་ཆས་རྒུན་འབྲུམ་མདངས་འཛིན་གྱིས་བཀླུབས་ཤིང་།།
རྣ་ལ་གསེར་གྱི་ཨ་ལོང་འཕྱང་འཕྲུལ་དུ་བཏགས་པའི།།
གྲྭ་ནང་ཕོ་གཞོན་ལ་སོགས་སྣམ་ཚོང་པའི་གྲལ་སྟར།།
གོང་དཀར་རྔ་ཆེན་འདྲ་བའི་སྣམ་སྦུབས་ཀྱི་མདུན་དུ།།
སྐྱ་ཚགས་ཕྱུ་པར་མཐའ་ལྕགས་འཇའ་རིས་ཀྱིས་བརྒྱན་པའི།།
35



་་་་་
1:|: གཟི་མིག་དཔེ་ཚོགས།
མགོ་ལོག་ཕོ་མོས་ས་ལ་གཞོགས་ཉལ་ཞིག་བྱས་ནས།།
སྤུས་ཚད་བལྟ་བཞིན་གོང་ཚད་ཡང་དག་དེ་འདྲི་བཞིན།།
ལྷ་སའི་ཉེ་འདབས་ཕྱོགས་བཞིའི་གྲོང་གསེབ་ཀྱི་བུ་མོས།།
སྣམ་བུའི་ཕུ་མེད་ལུས་ལ་རིང་ཐུང་ཞིག་བལྟ་དུས།།
མཛེས་སྡུག་འཕར་མ་བསྣན་པར་རང་ཉིད་ཡང་སྨོན་ནས།།
མྱུར་མྱུར་ཉོས་ཏེ་འཛུམ་མདངས་ཤིག་ཤིག་ངང་ལོག་སོང་།།
ཀུན་ཀྱང་རང་རང་འདོད་པ་ཐ་དད་དུ་སྣང་སྟེ།།
བྱང་ཐང་འབྲོག་པ་པང་གདན་ཁྲ་ཆེན་ལ་དགའ་ཞིང་།།
གཞིས་རྩེའི་མཛེས་མ་དཀར་ཁྲ་ཆུ་རིས་ལ་དགྱེས་པ།།
སྟོད་ལུང་བུ་མོ་སྔོ་ཆུ་ཁྲ་ཙག་ལ་མོས་སོང༌།། །
གངས་ཅན་དམངས་ཀྱི་བློ་གྲོས་ཆུ་གཏེར་ལས་འཁྲུངས་པའི།།
ངོ་མཚར་སྣམ་ཆས་པད་མ་དཀར་པོ་ཡི་གེ་སར།། །
ཐུན་མིན་ཁྱད་ཆོས་བྱེ་བའི་བསུང་ཞིམ་ཞིག་ལྡང་དུས།།
ཕྱི་གླིང་རྐང་དྲུག་འགྲམ་ཆུ་དབང་མེད་དུ་ཤོར་སོང་།།
མཛེས་བཟོ་དོད་ཀྱང་གནམ་ངན་ཁ་འདར་ཞིག་མིན་ལ།།
དྲོ་པོ་ཡོད་ཀྱང་ཆར་ཕོག་ཐང་ཁུག་ཀྱང་མིན་པའི།།
མཛེས་དྲོ་མཁྲེགས་པའི་གོས་ནི་སྣམ་ཆས་འདི་ཁོ་ན།།
ཡིན་ཞེས་ཁོ་བོ་ཅག་གི་མགྲིན་པ་ནས་ཐལ་ལོ།།
(2011ལོའི«གངས་ལྗོངས་རིག་གནས»དེབ་དང་པོ་ལས་བདམས)
36



2011ལོའི་སྙན་ངག
དུས་ཚོད།
པ་སངས།
ངའི་ལྟེ་ཁྲག་འཕོ་སའི་ཕ་ཡུལ་གྱི་གཤིན་ས་རུ།
འཇག་སྐྱས་བཏུམས་པའི་གནའ་བོའི་རྒྱང་རོ་འགའ།
རླུང་བསེར་བུའི་ཤུ་གླུས་གཉིད་དུ་སྐུལ་ནས་མགོ་བོ་ས་ལ་ཐིམ།
འོན་ཀྱང་ངས་རྒྱང་རོའི་ལོ་རྒྱུས་ཆ་ཚང་ཞིག
ཇི་ལྟར་ས་ལ་ཐིམ་པའི་བཤད་རྒྱུན་བསྐྱངས་མ་ཐུབ།
གང་ལགས་ཤེ་ན། །
སིལ་བུར་གྱུར་པའི་སྐད་ཅིག་མའི་དུས་མཐའ་དེ།
ངའི་མྱོང་བརྒྱུད་ཀྱི་བླ་མཚོ་དང་རིང་དུ་འགྱེས་པས་འདྲ།
-བོ་-རིག་
རྡུལ་ཕྲན་ཆ་མེད་ཅིག །
སྐྱེ་ཞིང་འགག་པའི་བརྒྱུད་རིམ་ཁྲོད།
མི་ཕོ་སུ་ཞིག་གིས་གྲིབ་ཞྭ་གྱོན་ཏེ།
སྐྱེ་འགག་གི་རལ་གྲི་འཕྱར་ནས།
དུས་ཀྱི་ཞགས་ཐག་དུམ་བུར་གཏུབས་སམ།
32



:|: གཟི་མིག་དཔེ་ཚོགས།
འདས་དང་། ད་ལྟ། མ་འོངས།
དབྱར་དགུན་སྟོན་དཔྱིད་ཅེས།
ཆ་ཆས་རེ་རེར་ཡང་གདུག་རྩུབ་ཀྱི་འཁུར་པོ་བསྐུར།
༣
གལ་ཏེ་སྐྱེ་བོ་ཞིག་གིས།
ང་ལ་དུས་ཀྱི་འབྱུང་ཁུངས་བརྩད་ཅིང་དྲིས་ཚེ།
ཁོ་བོས་དུས་ནི་ཆུ་མགོ་མེད་པའི་གཙང་པོ་ཡིན་པར་སྨྲ་ཆོག
གལ་ཏེ་སྐྱེ་བོ་ཞིག་གིས། །
ང་ལ་དུས་ཚོད་ཀྱི་མཇུག་མཐའ་བརྩད་ཅིང་དྲིས་ཚེ།
ཁོ་བོས་མཐའ་ཡས་པའི་འཇིག་རྟེན་ཁམས་ན།
དུས་ཚོད་ནི་སྲབ་མེད་ཀྱི་རྟ་ཕོ་དང་མཚུངས་ཞེས་སྨྲས་ཆོག
དུས་ཚོད་ལ་ཁ་ལོ་མེད་པས། །
རི་རྩེར་བསྙེགས། གཡང་དུ་མཆོངས།
ཆུ་བོར་རྐྱལ། མེ་ལ་བསྲེགས།
དུས་ཚོད་ལ་ཉེ་རིང་མེད་པས།
འཇབ་ནས་འགྲོ། ལྐོག་ནས་ཤིག
གསར་རྙིང་བརྗེ། རྒ་ཤིར་འདྲེན།།
ཡོད་ཚད་དེ་ལྟར་རྒས་ཟིན་དུས།
ཡོད་ཚད་དེ་ལྟར་འཇིག་ཟིན་དུས།
སླར་ཡང་སྐྱེ་བ་གླེང༌།
ངོ་མཚར་དང་ཡིད་མུག་ཟུང་དུ་འགྲོགས།
38



2011ལོའི་སྙན་ངག
འོད་སྣང་དང་མུན་པ་རེས་སུ་འཁོར།
དུས་ཚོད་ནི་སྨག་རུམ་སྟུག་པོའི་ཁྲོད།
འཕར་ལྡིང་བྱེད་པའི་སྐྱེ་བོའི་སྙིང་ཁ་ཡིན་ལ།
འདུ་བྲལ་གྱི་སྨུག་སྤྲིན་འཁྲིགས་པའང་ཡིན། །
དུས་ཚོད་ནི་བརྟན་གཡོའི་སྦྲེལ་ཟམ་ཡིན་ལ།
རེ་དོགས་ཀྱི་གློག་ཞགས་འཁྱུག་པ་ཡང་ཡིན།
དུས་ཚོད་ནི་ལྟོས་བཅས་ཀྱི་རེ་སྨོན་ཡིན་ལ།
བལྟོས་མེད་ཀྱི་འཇའ་ཚོན་བཞད་པའང་ཡིན།
གལ་ཏེ། དུས་ཚོད་ང་ཚོ་དང་གྱེས་ཟིན་ན། །
སླར་ལྡོག་པའི་གོ་སྐབས་ཡོད་དམ།
ཚེ་སྲོག་དང་མནོ་བསམ་ཡོད་ཚད།།
དུས་ཚོད་ཀྱི་རུམ་དུ་ཞག་སྡོད་བྱེད་སྲིད་ལ།
ཤུལ་བཞག་དང་བརྒྱུད་འཛིན་གྱི་བུ་ཚ།
དུས་ཚོད་ཀྱི་བྱེ་ཕུང་གིས་མནན་ཡང་སྲིད།
ཡོད་ཚད་ཀྱི་ཡོད་ཚད།
དུས་ཀྱི་བྱེད་པོས་རྨི་ལམ་གྱི་ཞིང་དུ་འདྲེན་སྲིད་ལ།
ཡོད་ཚད་ཀྱི་ཡོད་ཚད།
དུས་ཀྱི་ཕོ་ཉས་ཚོད་བགམ་ཐེག་ཐུབ།



:|- གཟི་མིག་དཔེ་ཚོགས།
ཨ
དུས་ཚོད་ཀྱིས་འཁོར་འདས་ཀྱི་མཐའ་མར།
རྟོག་པའི་རྣམ་པ་བསྒྱུར་ཐུབ་ཅིང༌།
ཡོད་ཚད་ལ་ཉམས་སད་ཀྱིས་ཁ་ལོ་བསྒྱུར་ཐུབ།
དུས་ཚོད་ནི་རྒྱུན་དུ་འགག་པའི་ཁྲོད་སྐྱེ་ཞིང་།
ཡང་སྐྱེ་བའི་ཁྲོད་འགག་འགྲོ།
སྐྱེ་བོའི་ཚེ་སྲོག་གི་ལྷུ་ལག་ཡོད་ཚད་ལ་ཁྱབ་ཅིང་།
ཀུན་དང་ཐམས་ཅད་ཀྱི་ཕྱིར་གནས་ཡོད།
གལ་ཏེ་སྐྱེ་བོ་ཞིག་གིས། །
དུས་ཚོད་ནི་ལྡན་མིན་འདུ་བྱེད་ཡིན་པས་དངོས་པོ་ཡིན།།
དངོས་པོ་ནི་མི་རྟག་པ་ཡིན་པས་དུས་ཚོད་ཀྱང་མི་རྟག་ཟེར་ན།
ཁོ་བོས་དུས་ཚོད་ནི་འཇིག་རྟེན་འདིའི་ཐོག
འཁོར་འདས་ཀྱི་བརྟན་གཡོའི་དངོས་པོ་ཐམས་ཅད་ལ།
སོ་ལྟ་བྱེད་པའི་ཁྲིམས་དཔོན་ཞིག་ཡིན་ཞེས་བརྗོད་ཆོག
འཕོ་འགྱུར་དང་འཕེལ་རྒྱས་ཀྱི་རླབས་རྒྱུན་ཁྲོད།
དུས་ཚོད་ཀྱི་ཟེགས་མ་ཐོར་ཡོད་ཅིང་།
མི་ཚེ་དང་ཚེ་སྲོག་གི་མཁའ་དབྱིངས་སུ།
དུས་ཚོད་སྐར་འོད་འཚེར་ཡོད། །
དུས་ཚོད་ནི་བདག་དང་མཉམ་དུ་གནས་ལ།



2011ལོའི་སྙན་ངག་
དུས་ཚོད་ནི་གཞན་དང་མཉམ་དུ་འགྱུར་འགྲོ།
དུས་ཚོད་ནི་ཚེ་སྲོག་གི་མཁའ་དབུགས་ཡིན་ལ།
དུས་ཚོད་ནི་འཚོ་གནས་ཀྱི་བདེན་དཔང་ཡང་ཡིན།
དེ་ཕྱིར། དུས་ཚོད་ནི་འཇིག་རྟེན་འདིའི་ཐོག
མི་འཇིག་པའི་དངོས་པོ་ཡིན་ཞེས་ཁོ་བོས་སྨྲ་བར་སྤོབས།
(2011ལོའི«ལྷོ་ཁའི་རྩོམ་རིག་སྒྱུ་རྩལ》དེབ་དང་པོ་ལས་བདམས)
1



1. གཟི་མིག་དཔེ་ཚོགས།
སྐྱིད་ཆུའི་འབབ་ཁུངས་འཚོལ་བའི་
སྐབས་ཤིག་ལ།
(སྙན་ཚོམ)
སྨྲེང་བུ།
འཕན་ཡུལ།
པོ་ཏོ་བའི་ཆོས་སྐད་ལྷང་ངེར་འཁྱིལ་མྱོང་བའི་འཕན་ཡུལ
བཙན་པོའི་མཐའ་མཚམས་དང་མངའ་རིས་སུ་གྱུར་མྱོང་བའི་འཕན་ཡུལ
དགེ་འདུན་ཆོས་འཕེལ་གྱིས་རེ་ཞིག་བློས་མ་ཆོད་པའི་འཕན་ཡུལ
དེའི་དབང་གིས
སྨྲེང་བུ་སྦག་སྦག་དང་མོ་ཊ་ལ་བསྡད་དེ
ཐེངས་གཉིས་བློས་མི་ཆོད་པའི་འཕན་ཡུལ་ལ་མཇལ
གལ་སྲིད་སྐྱིད་ཤོད་དང་འཕན་ཡུལ་བར་ལ
རི་རྒྱུད་ཅིག་གིས་ཆོད་མེད་ཚེ
ཡུལ་ངས་པོ་འཕན་ཡུལ་དུ་བསྒྱུར་བའི་ལུང་པ་འདིའང
ཁང་རྩེག་གིས་རི་རྩེའི་སྤྲིན་དཀར་གཡོགས་ཡོད་ཀྱང་སྲིད
བཟོ་གཏེར་གྱིས་ཁྲུང་ཁྲུང་གི་འདམ་ར་སྦགས་ཡོད་ཀྱང་སྲིད



2011ལོའི་སྙན་ངག
wwwwwwwཚོ
བཀླག་མ་ཚར་བའི་འཕན་ཡུལ
ཁྱོད་དང་སྨྲེང་བུའི་བར་རི་རྒྱུད་ཅིག་གིས་ཆོད་ཡོད་ཀྱང
པོ་ཏོ་བའི་ཆོས་སྐད་ལྷང་ངེར་ཐོས་ཀྱིན་འདུག
བཙན་པོའི་མངའ་རིས་གསལ་བོར་མཐོང་གིན་འདུག
དགེ་ཆོས་ཀྱི་ཕྱི་མིག་བརྗེད་མེད་དུ་དྲན་ཀྱིན་འདུག
ཆག་ལ།
སྟག་ལུང་དགོན་པ་ཆག་ལའི་ཕར་རྒྱབ་ན་ཡོད
སྨུག་སྤྲིན་གྱིས་བཅིངས་པས་
སོག་པོ་ཇིང་གིར་དམག་གིས་གཏོར་མ་ཐུབ་པ་དེ་ཡོད
སྣེའུ་ཟུར་གདན་ས་ཆག་ལའི་ཚུར་ལོགས་ན་ཡོད
ཨ་མ་ར་གཅིག་མ་ལས་འཁྲུངས་པའི
བོད་ཀྱི་རྣལ་འབྱོར་པ་ཆེན་མོའི་བྱུང་རབས་རྒྱུན་མ་ཆད་པ་དེ་ཡོད
ཆག་ལའི་ཕར་རྒྱབ་དང་ཚུར་ལོགས་ན
འདོ་རིག་རྟ་བོ་མཐོང་དཀོན་ཡང
མཐིང་སྨུག་སྦྲ་ཆུང་ཐ་ཐོར་བཀྲམ་ཡོད
ཆག་ལ་རི་བོ་མཐོ་ཡང
འབྲོམ་སྟོན་པ་འགོག་མ་ཐུབ་
པོ་ཏོ་བ་འགོག་མ་ཐུབ
ཙོང་ཁ་པ་འགོག་མ་ཐུབ་
ད་ལྟ འཕྲུལ་ལམ་ཀྱག་ཀྱག་བཟོས་གྲུབ་ཀྱང་
43



:
གཟི་མིག་དཔེ་ཚོགས།
་
སེམས་སུ་ཆག་ལ་དྲན་ཚེ ཚང་མ་སྐྲག་ཐག་ཆོད་འདུག
2010.8.3ཉིན་གྱི་ཕྱི་དྲོར་རང་ཤག་ཏུ་བྲིས།
རྭ་སྒྲེང༌།
ཆག་ལ་བརྒལ་ནས་ཕུ་མདོར་སླེབས་ཚེ
རླུང་རི་ཕྱུག་མོའི་རྫ་རི་དེ་མཐོང་སྲིད
རྭ་སྒྲེང་གཙང་པོའི་བཞུར་སྒྲ་དེ་ཐོས་སྲིད
རྫ་རི་ནུབ་ཏུ་བསྐྱུར་ཞིང་བཞུར་སྒྲར་འགྲོགས་ནས་ཤར་དུ་སོང་ན་
«ཡོན་ཏན་གཞིར་གྱུར་མའི»བྱིན་རླབས་ཀྱི་ཚན་ཁ་མ་ཡལ་བ་དེ་ཡོད
《བྱང་ཆུབ་ལམ་རིམ་ཆེན་མོའི»ཡང་དགོན་རི་ཁྲོད་ཀྱི་དབེན་གནས་
དེ་ཡོད་
བྱིན་རླབས་ཀྱི་ཚན་ཁ་དེ་རི་ཁྲོད་ཀྱི་དབེན་གནས་དེ
ཤུག་ཤིང་ནགས་ཀླུང་འཁྲུགས་པའི་རི་ལྡེབས་སུ་མཇལ་ཆོག
གྲུབ་མཐའ་རིས་མེད་ཀྱི་སྐྱེས་བུ་ཆེན་པོ་ཁོང་ཚོ་
དཀའ་ཐུབ་དང་དད་བརྩོན ཤེས་རབ་དང་སྙིང་རྗེ་ཆེན་པོར་
འགྲོགས་ནས
ལྗགས་རྩོམ་རི་རབ་བཞིན་སྤུངས་ཏེ་
ལུང་རྟོགས་ནམ་མཁའ་བཞིན་བསྐྱིལ་ཏེ
ང་ཚོ་དང་རིང་དུ་གྱེས་ཚར་ཡང
ང་ཚོས་དྲན་མ་ཐུབ་པའི་ཆ་དང་སྔོག་མ་ཐུབ་པའི་ཆ
ད་དུང་རང་གིས་རང་ལ་སྐྱ་ཐིག་ཙམ་ཡང་མ་འགྲུབ་པར་ལུས་ཡོད
44



2011ལོའི་སྙན་ངག
2010.8.7སྔ་དྲོར་རང་ཤག་ཏུ་བྲིས།
འབྲི་གུང་མཐིལ།
བསིལ་བ་ཚལ་ཟེར་བ་དེ་ཡང་རྒྱ་གར་ཡུལ་ན་ཡོད་སྐད
རྟེན་འཕྱག་སྒང་ཞུ་བ་དེ་འབྲི་གུང་མཐིལ་ན་འདུག
འདི་གཉིས་འཛམ་གླིང་གི་གྲགས་ཆེ་བའི་དུར་ཁྲོད་རྣམ་གཉིས་རེད
གཟུང་འཛིན་དང་དཀར་ནག་གཉིས་གཉིས་མཚམས་སུ
ཁ་ཅིག་ཕར་ལ་འགྲོ་མི་རེད་
ཁ་ཅིག་ཚུར་ལ་འོང་མི་རེད
ཕར་ལ་སྐྱེལ་མཁན་དེ་བྱ་རྒོད་རེད
ཚུར་ལ་བསུ་མཁན་དེ་ཕ་མ་རེད།
བསུ་མཁན་དང་སྐྱེལ་མཁན་བར་ལ
མི་ཚེ་དཀར་ཡོལ་ལྟ་བུ་དེ་གཟུང་འཛིན་གྱི་མཚམས་སུ་བཞག་ཡོད
མི་ཚེ་མར་མེ་ལྟ་བུ་དེ་དཀར་ནག་མཚམས་སུ་སྦྱར་ཡོད
2010.8.4ས་སྲོད་མཚམས་སུ་འབྲི་གུང་བྲག་གླེ་སྐར་ཆུང་དུ་བྲིས།
བཙུན་མོ་ཚལ།
བཙན་པོའི་སྐབས་སྐྱི་ལུང་དུ་འབོད་པ་འདིར
དེ་སྔོན་རང་བྱུང་གི་ནགས་ཚལ་སྨུག་ལིང་ངེ
འབྲི་གུང་ལུང་གཞུང་ལྟ་བུར་སྨུག་ལིང་ངེར་ཡོད་སྲིད
དེའི་རྐྱེན་པས བཙུན་མོ་ཚོ་རྩེ་དགར་རོལ་བའི
དགའ་ཚལ་ཞིག་བཙན་པོའི་འཁྲུངས་ཡུལ་དང་ཐག་ཉེ་ལ
A5



གཟི་མིག་དཔེ་ཚོགས།
བཙན་པོའི་མངའ་རིས་འཕན་ཡུལ་དང་ཁ་སྤྲོད་དུ་ཡོད་ཅིང་
སྐྱིད་ཆུ་སྔོན་མོའི་གཙང་ངོགས་སུ་ཁེལ་བའི་ས་དེར་ཆགས་ཡོད
བཙུན་མོ་ཚོ་ཀོ་གྲུར་བསྡད་དེ་
དམར་པོ་རི་ལ་དབྱར་གསེང་དུ་ཕྱིན་ཆོག་ལ
ལ་མོ་བརྒལ་ཞིང་ཡང་བསྐྱར་ཀོ་གྲུར་བསྡད་དེ་
འཕྱོངས་ལུང་དུ་དགུན་གསེང་དུ་ཕེབས་ཀྱང་ཆོག
བཙན་པོ་རྟ་དམག་ཁྲི་ཕྲག་དང་བསྡོངས་ནས་གཡུལ་སར་ཕེབས་ཤུལ་དུ་
ཞག་མ་གྲངས་མང་ལ་མར་མེ་བསྒྲོན་ཏེ་སྒུག་མཁན་བཙུན་མོ་ཚོ་ཡིན་སྲིད
བཙན་པོས་འཁོར་གསུམ་བསྣམས་ཏེ་རྒྱལ་མཚན་སྒྲེང་བཞིན་ལོག་
ཡོང་དུས།
ནས་ཆང་བཙགས་ཏེ་གཙང་འགྲམ་ནས་སྒུག་མཁན་བཙུན་མོ་ཚོ་ཡིན་སྲིད
སྐབས་དེའི་བཙུན་མོ་ཚོའི་གྲས་ན
རྒྱ་བཟའ་དང་བལ་བཟའ་ཡོད་དམ
ཡོད་ན་མར་མེ་སྒྲོན་མཁན་དེ་རྒྱ་བཟའ་ཡིན་ནམ
ནས་ཆང་བཙགས་མཁན་དེ་བལ་བཟའ་ཡིན་ནམ
2010.8.8ཉིན་གུང་རང་ཤག་ཏུ་བྲིས།
(2011 ལོའི«གངས་རྒྱན་མེ་ཏོག》དེབ་དང་པོ་ལས་བདམས)
46



2011ལོའི་སྙན་ངག
གཡུལ་གྱི་འཇིགས་པ་སེལ་བའི་གླུ།
མདའ་བཙན་པོ།
སྔོན་འགྲོའི་གཏམ།
ཚེ་ཡི་རྒྱབ་ལ་འཚོ་བའི་རྨ་ཞིག་ཐོགས།།
སྙིང་གི་ཕྱེད་ཀ་གཉིད་དང་འདོད་པས་ཟིན།།
མི་འདོད་འཁོར་བའི་ཁྲོམ་གྱི་སྙིང་བོ་ནས།།
བདེན་པ་བཟོ་བའི་ཙན་དན་ལྕགས་ལ་བརྗེས།།
རྣོ་ལྕགས་སྲ་མོས་ཁོང་ཁྲོའི་གྲི་ཞིག་བརྡུང་།།
གྲི་ཁ་སྡིག་པའི་ཁྲག་དང་རྣག་གིས་ཟིན།།
གཡོ་སྒྱུ་འཛུམ་གྱིན་འདི་ལ་གླུ་ཞིག་བླངས།།
གླུ་སྐད་རྣམ་གཡེང་རླུང་གིས་ཁུར་གྱིན་དུ།།
ང་ཡི་སྲོག་ལ་དབུལ་བོའི་སྤྲང་ཁུག་གཏད།།
བརྩེ་བའི་བུ་ཆུང་མུ་གེས་གང་ལ་ཁྱེར།།
རིག་པའི་ཆུང་མ་སྐྱོ་བས་གང་ལ་ཁྲིད།།
ལང་ཚོ་མཁར་རོས་ཟིན་པའི་དུས་མཐའ་འདིར།།
སེམས་ཀྱི་རྒན་པོ་སྐྱོབ་ཐབས་ཅི་ཞིག་མཆིས།།
47



༡
གཟི་མིག་དཔེ་ཚོགས།
རང་སེམས་སྒྲོལ་བའི་གླུ།
གསལ་ལ་ཉི་མ་ལྟ་བུའི་ངང་།།
བྲང་གི་ནག་ནོག་སེལ་གྱིན་ཡོད།།
དྭངས་ལ་མེ་ལོང་ལྟ་བུའི་ངང་།།
སྙིང་གི་རི་མོ་འཚོལ་གྱིན་ཡོད།།
སྟོང་ལ་ནམ་མཁའ་ལྟ་བུའི་ངང་།།
སྣང་བའི་སྒྱུ་མ་བཤིག་གིན་ཡོད།།
དགའ་བའི་ཀི་རིང་ངས་མི་འདེབས།།
སྐྱོ་བའི་དབུགས་རིང་ངས་མི་བསོགས།།
རིག་པ་བཟང་བོའི་ལག་རྩལ་གྱིས།།
གྲིམ་ལྷོད་རན་པའི་བློ་ཞིག་བཟོས།།
སྲོག་གི་ས་ཆེན་རྒྱན་པའི་ཕྱིར།།
བདེན་པ་སྟོད་ཀྱི་གངས་རི་བཞེངས།།
རེ་མེད་དོགས་མེད་འཁྲུལ་མེད་ཀྱིས།།
འཛིང་བའི་ཁྲོམ་སྲང་ཉུལ་གྱིན་མེད།།
ཆགས་མེད་ཞེན་མེད་མཐར་སྐྱེལ་གྱིས།།
ངོ་བོའི་ནམ་མཁའ་རྙེད་ནས་ཡོད།།
སེམས་ངོ་ཆོས་སྐུ་རང་གྲུབ་ཡིན།།
གསལ་འགྲིབ་བྲལ་བའི་རིག་པ་ཟུངས།།
རིག་པ་ཡེ་ཤེས་ཀུན་ཁྱབ་ཡིན།།
ཆགས་སྡང་མེད་པའི་བརྩེ་བ་ཟུངས།།
48



2011ལོའི་སྙན་ངག
བརྩེ་བ་བདེ་ཆེན་འཁོར་ལོ་ཡིན།།
དགག་སྒྲུབ་མེད་པའི་ལྟ་བ་ཟུངས།།
ལྟ་བ་འོད་གསལ་སྙིང་བོ་ཡིན།།
དམ་པའི་ལྷ་ཆོས་རྙེད་པའི་གླུ།
མཚོ་ཡི་མདའ་ལ་ཉ་མོའི་བདེ་སྡུག་ཟུག།
བྲག་གི་རྡང་ན་གླག་གི་འཚོ་བ་དཔྱངས།།
ནགས་ཀྱི་རྒྱ་ལ་སྟག་གི་ཚེ་སྲོག་ཐེབས།།
བྱེ་མའི་ཐང་གི་གར་གྱིས་རྔ་མོང་ངལ།།
རང་རང་ལས་ཀྱི་ཡལ་ག་རངས་པོ་འདིར།།
མུན་པའི་རི་མོ་སྐྱོ་བས་འབྲི་བ་ལས།།
ཤེས་རབ་གསལ་བའི་མེ་ཡིས་འཚིག་པ་མིན།།
སྙིང་རྗེ་ཆེན་པོའི་ཆར་གྱི་མཆི་མས་མིན།།
སྐྱེ་བ་འཇིག་གིན་རྒ་བར་བསྙེག་པ་དང་།།
རྒས་པ་འདར་གྱིན་ན་བའི་ཁུར་བོ་ཁུར།།
ན་བའི་ཟུག་ངུས་འཆི་བའི་གཡང་ལ་འདེད།།
རང་གི་སྡུག་བསྔལ་རང་གིས་བཟོ་བ་ཡི།།
རྨོངས་པའི་ལག་རྩལ་སྲ་མོའི་བསླུ་བྲིད་ལ།།
གྲངས་མེད་སྐྱེ་བོས་བགྲང་མེད་ཚེ་སྲོག་བརྡར།།
སྙིང་ལ་སྡུག་པའི་པད་མའི་འདབ་ཁ་རུ།།
བླུན་པོ་ཆགས་པའི་ཟིལ་བ་མཛེས་ན་ཡང་།།
49



༩) ༧ གཟི་མིག་དཔེ་ཚོགས།
དུས་ཀྱི་ལག་པ་འདར་བའི་ཉི་ཐིགས་ཀྱིས།།
དགའ་བ་ཅི་ཙམ་གདུང་བའི་རླུང་ལ་སྤུར།།
རང་ཉིད་སྡོམ་པའི་བརྩེ་བ་གླེན་པ་འདིར།།
བྲང་ཁ་བརླན་པའི་ཁྱིམ་པ་མང་ཙམ་གདའ།།
འཁོར་བའི་ཚོགས་ར་འདི་དང་རིང་ས་ན།།
གངས་རི་འདར་བའི་ལྕགས་ཀྱི་སྤོབས་པ་ཅན།།
བསམ་གཏན་གོ་ཁྲབ་གྱོན་པའི་དཔྱོད་ལྡན་འགའ།།
ཡོད་མེད་གཉིས་ཀྱི་སྣང་བའི་མི་ཟིན་པར།།
རང་བློ་ནམ་མཁའི་མེ་ལོང་གསལ་བོའི་ངོར།།
དཔྱད་པ་སྟོང་གི་ཉི་མ་འདྲུད་ཀྱིན་འགྲོ།།
ཨེ་མ་རང་བྱུང་བདེན་པའི་གླུ་གར་ལ།།
བཟོད་པའི་དཀའ་ཆེན་བརྡར་བའི་དཔྱོད་ལྡན་མས།།
ཤེར་ཕྱིན་འཛུམ་པའི་མདངས་ཙམ་མངོན་པ་ཡིས།།
ཚོགས་གཉིས་རྫོགས་པའི་བརྩེ་བའི་དགའ་སྟོན་རྙེད།།
མི་འགྱུར་གཤིས་ཀྱི་རྡོ་རྗེའི་སྒྲོན་མེ་སྦར། །
སྟོང་ཉིད་ནམ་མཁའི་ཆོས་ལ་ཕྱག་ཅིག་འཚལ།།
བདེན་པ་ཟིན་པའི་གླུ།
དཔྱད་པས་མ་བོར་བདེན་པའི་སྲང་ལམ་ནས།།
སེམས་ཀྱི་བུ་ཆུང་བརྒྱན་པའི་རིག་པ་འདི།།



2011ལོའི་སྙན་ངག
:
:|:
::|:
#
གོམས་སྲོལ་རྙིང་བའི་གོས་ཀྱིས་མ་བཏུམས་པར།།
བློ་གསལ་ལག་པའི་རྩེ་ནས་ཁྱེད་ལ་བཏེགས།།
ལས་ཀྱི་སྐུད་པ་ཕྲ་མོའི་སྣེ་གཅིག་ན།།
འདོད་པའི་ཙོར་ལོ་མི་གཅིག་ཁྲི་མ་འབུམ།།
གཞན་གྱི་ཞེ་ལ་ཅི་ཙམ་འཕྲོད་གྱུར་ན།།
རང་གི་ཡིད་དུ་དེ་ལྟར་ཞེ་མེར་བས།།
འཇིག་རྟེན་རིལ་རིལ་སྣང་བ་ལེབ་ལེབ་རེད།།
གཞུང་ཆེན་ཟབ་མོའི་རྩ་བ་བློ་ལ་འཁེན།།
བློ་དང་རིག་པ་ཡོད་ཚད་དཔྱད་པས་བཅུམས།།
དཔྱད་པ་རྒན་པོ་འཁར་བར་བརྟེན་པ་འདིས།།
ལམ་ངོ་མི་ཆོད་གཟར་ངོ་ཇི་ལྟར་གཅོད།།
འཇིག་རྟེན་ལྕགས་ཀྱི་སྒེའུ་ཁུང་ཆུང་དྲགས་ཨང་།།
ལག་ལ་བཟུང་བའི་འཚོ་བའི་བདེན་པ་འདི།།
དོན་དམ་ངོ་བོའི་གཤིས་ལ་རིང་དྲགས་ན།།
རང་རེའི་ཐ་སྙད་འཛིང་བའི་ཚད་མ་འདིར།།
ད་དུང་ཐོད་པ་གཏུགས་མཁན་ཅི་ཙམ་ཡོད།།
སེམས་ཀྱི་སྒྲོན་མེ་ལག་པས་མ་བཅིལ་ཨང་།།
མདོར་ན་ང་ཡི་སྲོག་དང་འདྲེས་པ་ཡི།།
61



1 གཟི་མིག་དཔེ་ཚོགས།
ཡིད་ཆེས་རུང་བའི་ལྕགས་རྡོ་སྲ་མོའི་རིགས།།
གཞན་གྱི་འདོད་པའི་ཐོ་བས་བཙུར་བ་ན།།
ཧྲུག་ཧྲུག་འབའ་རྡེའུ་འདྲ་ཞིག་ཆགས་པ་འདིས།།
སྐྱིད་ཀྱི་རྟ་ཁ་བསྒྱུར་བའི་བློ་ཁ་ལོག།
མཇུག་བསྡུ་བའི་ཚིགས་བཅད།
ས་ལ་ལྕགས་ཀྱིས་བརྒྱབ་པས་སྲ་སྙམ་སྐྱེས།།
ལྕགས་ནག་མེ་ལ་བཞུས་པས་སྙི་སྙམ་བྱུང་།།
མེ་ལྕེ་ཆུ་ལ་བཅིལ་བས་འཇམ་སྙམ་འདོད།།
ཆུ་དེ་འཁྱག་ལ་སྦྱར་བས་ངོ་བོ་འགྱུར།།
དེ་ལྟར་སྣང་སྟོང་སྒྱུ་མའི་གུར་ཁང་ནས།།
རིག་པ་རྨོངས་པར་སྦྱར་བའི་ཨུ་ཚུགས་བྱུང་།།
ཨུ་ཚུགས་དཔྱད་པས་དབྲལ་བས་བདེན་པ་རྙེད།།
བདེན་པ་སྲོག་ལ་བརྒྱུས་པའི་རིག་ལམ་འདི།
ད་ནི་ཤི་ཡང་འབད་པས་སྲུང་བར་ངེས།།
（2011ལོའི《ཟླ་ཟེར》དེབ་དང་པོ་ལས་བདམས)



2011ལོའི་སྙན་ངག
:
:
#
ཚོར་བ་རྒྱ་ཡན་པའི་འཕྲིན་ཡིག
རོང་བོ་དགེ་འདུན་ལྷུན་གྲུབ།
སེམས་པ་དཀྲིགས་དཀྲིགས་བྱས་པའི་ནང་རོལ་ནས།།
ཚོར་བའི་གཙང་པོ་བྲུག་ནས་བྲང་ལ་རྡེག།
མིག་གི་གཏད་སོ་ཞིག་པའི་སོ་མཚམས་སུ།།
ཡོད་ཡོད་མཛེས་མཛེས་འདྲ་བའི་གྲིབ་གཟུགས་འཁོར།།
རྨི་ལམ་འཁྲུལ་བའི་རོ་དང་མཉམ་འཇུག་པའི།།
མི་ཚེ་རླུང་གི་གཤོག་པ་སྔོན་པོ་ཅན།།
གྱེན་དང་ཐུར་ལ་ཐོགས་པ་མེད་པའི་ངང་།།
རང་གི་པང་ལ་བབས་པའི་སྐར་མ་འཐུ།།
སོམ་ཉི་སེམས་ཀྱི་རྒྱ་མདུད་རལ་བའི་དུས།།
བགས་ཀྱིས་འགྱུ་བའི་ལུས་ཀྱི་དྭངས་མའི་འོད།།
ཉུག་ཉུག་འདྲ་ལ་འཕར་འཕར་འདྲ་བའི་ཤུགས།།
གཏན་ཚིགས་རྡོ་དང་འདྲ་བའི་གསེབ་ནས་ཕྱུངས།།
མི་སྡུག་བྱེ་མའི་ལ་ཐང་བརྒལ་བྱས་ཏེ།
རྔུལ་ཆུའི་ཐིགས་པ་ལག་པས་བ ཙིར་བྱས་ཏེ།།
53



1:|: གཟི་མིག་དཔེ་ཚོགས།
གཉུག་མའི་སེམས་ཀྱི་ལྕང་ལོ་སྤྲུགས་པའི་དུས།།
འཇིག་རྟེན་རྗེན་པའི་ངོ་གདོང་ལན་གཅིག་རྙེད།།
ཁྱོད་ཀྱི་བདེ་འཐུང་སྲོག་གི་རོལ་བ་ནི། །
གསེར་དངུལ་སྟོང་ཕྲག་སྐུད་པར་བརྒྱུས་བྱས་ནས།།
དུས་ཚོད་འཁོར་ལོ་འགུལ་བའི་འགྲོས་དང་བསྟུན།།
ཡིད་ཀྱི་མཚོ་ལ་ཟླ་འོད་བཞིན་དུ་གསལ།།
རྨི་ལམ་ཡིན་ནོ་ཅོག་གི་ཐང་ཆེན་ན།།
སུས་ཀྱང་མ་བྱས་ཆོས་ཉིད་སྟོང་བའི་གཟུགས།།
སྣང་བ་ཁབ་རྩེ་ཙམ་གྱིས་བཟུང་བ་འདི།།
བརྩེ་བའི་ཉིང་ཏིག་ཡིན་པས་འཐོབ་ལ་རེ།།
ཕྱི་རུ་ཉམས་ཀྱིས་འབྲས་བུ་མ་སྨིན་ཞིང་།།
ནང་དུ་དུད་པའི་དཔལ་གྱིས་མ་བྱུགས་པའི།།
མི་ཡི་མི་ཚེ་ཁ་དཀར་གཏིང་ནག་འདིས།།
གྲུང་བོའི་ཤ་ལ་ལྕག་གི་ཚེར་མས་འབྲབ།།
བྱེའུ་མཐེབ་རྡོག་ཙམ་གྱི་གྲིབ་གཟུགས་ཁྲོད།།
རྒྱུ་བ་སེམས་ཀྱི་འཕྲིན་ཡིག་བསྐུར་བའི་དུས།།
ཚོར་བའི་རྦ་རླབས་འཕྱུར་བའི་མཚན་ངོགས་སུ།།
སྒྲ་གཟུགས་འདྲེས་པའི་མེ་ལོང་རང་ལ་བསྟན།།
( 2011 ལོའི«གངས་རྒྱན་མེ་ཏོག»དེབ་དང་པོ་ལས་བདམས)



2011ལོའི་སྙན་ངག
བདེ་སྐྱིད་ཀྱི་ཉི་ཟེར།
དཔལ་མོ།
དུས་ཚིགས་འདིར་སུས་ཀྱང་གླེང་མ་མྱོང་བའི་ཐ་སྙད་ཅིག་གི་རིན་ཐང་།
ཉེ་ལམ་བདག་གི་རྨོངས་བློའི་སྒོ་སྲུབས་ནས་ལྷམ་མེར་འཕྲོས་འོང་།
ཡུན་རིང་ལ་འཐིབས་པའི་མུན་ནག་རྗེས་ཀྱི་འོད་ཟེར་བཞིན།
སེམས་ཀྱི་སྒེའུ་ཁུང་བརྟོལ་ཏེ་ལྷམ་མེར་འཕྲོས་འོང་།
དེ་ནི་བདག་གི་ན་ཚོད་དར་ལ་བབས་པའི་མཚོན་རྟགས་རེད།
གཉོམ་ལག་མ་རྒྱས་པའི་སྔོན་ལ་རྒས་ཉམས་བསྟན་ཏེ།
ནད་མེད་འཁུན་སྒྲ་བཏོན་རྗེས་ཀྱི་རྟོགས་སད་རེད། །
ནར་སོན་པའི་གོ་རིམ་ནི་ཅི་འདྲའི་དལ་ཞིང་ཅི་འདྲའི་རིང་ཨང་།
བརྒྱུད་མྱོང་བའི་བགྲོད་ལམ་དང་རོལ་མྱོང་བའི་འཚོ་བ་དག
བདེ་སྡུག་དབྱེར་མེད་ཀྱིས་བསྐྲུན་པ་ཡིན་ན། །
ད་ལྟ་ངས་ལོངས་སུ་སྤྱོད་པའི་བདེ་སྐྱིད་ཀྱི་ཉི་ཟེར་འདི།
བདེ་སྐྱིད་ཀྱི་རིན་ཐང་རྟོགས་པའི་སེམས་ཀྱི་བདེ་སྐྱིད་ངོ་མ་རེད།
རེད་དེ། ལོ་ཟླ་འདི་ནི་ཆད་པར་སྐྲག་པའི་ལོ་ཟླ་རེད། །
ཕྱི་གཟུགས་ཕྱུག་ཀྱང་ནང་སེམས་དབུལ་བའི་ལོ་ཟླ་རེད།



1:|: གཟི་མིག་དཔེ་ཚོགས།
དཀའ་ཚེགས་དང་འོས་འགན་ལྕི་བའི་ལོ་ཟླ་རེད།
སུས་ཀྱང་གླེང་མི་ཕོད་པའི་ཐ་སྙད་དེ་ཡིད་ལ་སྒོམ་པའི་ལོ་ཟླ་རེད།
འོན་ཀྱང་ད་ལྟ། ངས་འོ་དོད་དང་སྨྲེ་སྔགས་འདོན་མི་བསམ།
འཁང་ར་དང་ལེ་བདའ་བྱེད་མི་བསམ།
ཀུ་ཅོ་དང་སྟོང་གཏམ་སྒྲོག་མི་བསམ།
ནད་ཀྱིས་གཟིར་ཏེ་གདན་ལ་འབྱར་བ་རྣམས་བསམས་ན།
གཉེན་ཉེ་འདས་ཏེ་གཅིག་པུར་ལུས་པ་རྣམས་བསམས་ན།
ཆད་པ་ཕོག་སྟེ་མུན་དུ་ཚུད་པ་རྣམས་བསམས་ན། །
ནོར་གྱིས་དབུལ་ཏེ་སྤྲང་པོར་འཁྱམ་པ་རྣམས་བསམས་ན།
ངས་ནད་མེད་འཁུན་སྒྲ་འདོན་པ་གླེན་རྟགས་མིན་ནམ།
ཚེ་སྲོག་གི་གཞུང་ཤིང་རྩྭ་ཕྲན་ལྟར་གཉོམ་ཡང་།
བདེ་སྐྱིད་ཀྱི་དབུགས་རྒྱུན་རྟ་རྔ་བཞིན་ཕྲ་རུང་།
ལྷད་ཀྱིས་མ་གོས་པའི་བདེ་སྐྱིད་ཐེངས་ཤིག་གི་རིན་ཐང་རྟོགས་དགོས།
བུ་ལོན་དང་རྔན་པ་རྫོང་མི་དགོས་པའི་ཨ་མའི་བྱམས་བརྩེ།
གསོག་རྫོབ་དང་གཡོ་ཐབས་སྤྱོད་མི་དགོས་པའི་ཨ་ཕའི་གཅེས་སེམས།
རྒྱལ་ཕམ་དང་ཐོབ་ཤོར་རྩོད་མི་དགོས་པའི་སེམས་ཀྱི་སྲོག་ཤིང་།
འདི་ནི་སུས་ཀྱང་དོན་ཆུང་སྣང་མེད་ལ་བསྐྱུར་བའི་བདེ་སྐྱིད་ངོ་མ་རེད།
རྒྱུ་ནོར་གྱིས་བཞེངས་པའི་བདེ་སྐྱིད་དེ་བདེ་སྐྱིད་ལྕི་མོ་ཡིན།
དབང་ཐང་གིས་བརྩིགས་པའི་བདེ་སྐྱིད་དེ་བདེ་སྐྱིད་ཟོལ་མ་ཡིན།
56



2011ལོའི་སྙན་ངག
སེམས་ཀྱི་རྒྱ་ཁྱོན་ཆེ་བའི་བདེ་སྐྱིད་དེ་ནི་མཛེས་ཤིང་དགེ
འདོད་ཆུང་ཆོག་ཤེས་བསྟེན་པའི་བདེ་སྐྱིད་དེ་ནི་དྭངས་ཤིང་གཙང་།
(2011ལོའི《སྦྲང་ཆར》དེབ་དང་པོ་ལས་བདམས)
52



1:|: གཟི་མིག་དཔེ་ཚོགས།
འོབས་དོང༌།
( ཞར་བཀོད་གསུམ)
ཁྲི་སེམས་དཔའ།
མཐའ་མེད་པ་ནི་མཐའ་ཡོད་པས་ཡིན། གཏིང་མེད་པའང་གཏིང་ཡོད་
པས་ཡིན།
འཁྲུལ་སྣང་མཐའ་དག་གི་རྩ་བ་ནི་ང་ཚོ་འོབས་དོང་དུ་ལྷུང་ཡོད་པས་
ཡིན། །
ཉི་འོད་ཀྱི་ཟེར་མས་ཉི་འོད་ལ་རྒྱབ་ཕྱོགས་མཁན་དག་ཐད་དུ་བོར་ནས།
ཡོད་པ་དང་མེད་པ་གང་ཡིན་ཡང་། མུན་པ་དང་སྣང་བའི་ལམ་ཞིག་
བསྟན་འདུག
ཡིན་ཡང་། ང་ཚོ་འོབས་དོང་དུ་ལྷུང་ཡོད་པས།
ད་ནི་མཁའ་དབུགས་སྤར་མོ་གང་བོ་འདི་འཕྲོག་རྩོད་བྱེད་དགོས།
རི་བོ་དང་ཆུ་བོ། མཐོན་པོ་དང་དམའ་མོ་སོགས་ཀྱི་མཚོན་དོན་ག་རེ། །
ཇི་ལྟར་བསམ་གཞིག་གི་སྒོ་མོ་ཆེ་རུ་ཕྱེ་ཡང་། ཡིད་ངོར་ཤར་ཐབས་བྲལ་
བ་དེ་དག་
ང་ཚོའི་ཁ་གཏད་དུ་འགྲེང་ནས་ཁྲེལ་དགོད་ཡང་ཡང་བྱེད།
ང་ལན། ཁྱོད་ཀྱང་ལན།
)g



2011ལོའི་སྙན་ངག
ཡིན་ཡང་། འོབས་དོང་འདི་ག་རེ་ལན་ནམ།
འོད་ཀྱིས་བཏང་བའི་འོབས་དོང་རིང་མོ་འདི།
དཀར་ངོགས་མཐའ་དག་གི་དུར་ཁུང་སྟེ།
སྣང་བའི་སྲོག་རྩ་འདི་ནས་བཅད་དེ།
དྲན་པ་ཡོད་ཚད་ཀྱི་སྒོ་མོ་ལ་ལྕགས་ཟུ་དམ་པོར་བརྒྱབ།
འདི་རུ་མ་འོངས་པ་ནི་ད་ལྟ་བ་ཡིན་ལ།
འདས་པ་ནི་མ་འོངས་པའོ།།
འོབས་དོང་གི་ཕྱི་རོལ་ཏུ།
ཉིན་མཚན་རེས་མོས་ཀྱི་འཁོར་ལོས་འཇིག་རྟེན་གྱི་གསང་བ་དཀྲིས་ཤིང་
བཤིག་ནའང་།
ང་ཚོ་ནི་གསང་བ་ཆེན་པོ་དེའི་ལྷུ་ལག་རེ་རེར་གྱུར་ཏེ་འོབས་དོང་དུ་ཁུ་
སིམ་མེར་ལུས། །
མེ་ལོང་།
མཚན་མོའི་ཀློང་དུ་མེ་ལོང་གི་གསལ་མདོག་ཡོངས་སུ་ཤོར་ཡང་།
མཚན་མོ་ནི་མེ་ལོང་གི་ངོས་སུ་དེ་ལྟར་གཙང་ཞིང་ནག་ནོག་གིས་གོས་
མི་འདུག
ཡིན་ཡང་། ཉིན་མོར་མེ་ལོང་དུ་གདོང་གི་འཁྱུག་རིས་ཙམ་ལས།
དེའི་ལྟག་རྒྱབ་ཏུ་བསྐུངས་པའི་དགའ་སྐྱོ་ངོ་མའི་བྱད་བཞིན་ནི་མཐོང་
བའི་སྐལ་བ་དབེན་ནོ།།
59



1:|: གཟི་མིག་དཔེ་ཚོགས།
མེ་ལོང་གི་མདུན་ནས། སྐག་བསྐུ་བའམ། ཚོས་བྱུགས་པ། །
ཡག་ལས་ཀྱི་བགྱི་བ་ཡང་ནས་བསྐྱར་དུ་ཇི་ལྟར་བརྩམས་ཀྱང་།
ཅིས་ཀྱང་གཙང་མར་འབྱིད་ཐབས་བྲལ་བ་ནི་རབ་རིབ་ཀྱིས་གོས་པའི་
སེམས་ཀྱི་ཨ་སྔོན་དེ་ལགས་པས། །
སེམས་ཀྱི་སྒང་གཤོང་ནི་ཚ་ལོགས་སུ་སོང་བའི་བིམ་པ་ཞིག་ཡིན་སྲིད།
བིམ་པའི་སྟེང་དུ་འབུ་སྦྲང་འཁོར་སྲིད།
ཚོར་བའི་ཀློང་ནས་འཇིག་རྟེན་ལ་གཟིགས་མོ་གནང་མཁན་ཞིག་ལ་
མཚོན་ན།
མེ་ལོང་གི་ངོས་ནས་བདེན་པར་རློམ་པའི་གནས་ལུགས་ཅི་ཙམ་རྙེད་
ཐུབ་ཨང་།
མེ་ལོང་དེར་ས་ཆུ་མེ་རླུང་གི་ངོ་བོ་འཐིམས་ཏེ་ཤུལ་མེད་དུ་བརླགས་
ཟིན་ཀྱང་།
ངོ་གདོང་གི་སྨེ་བ་ནག་པོ་དང༌། གྲོག་ཤུར་ལྟ་བུའི་རྒས་གཉེར། མིག་
ནང་གི་གཡོ་ཟོལ། །
དེ་དག་ད་དུང་ཁྱེད་ཀྱི་གདོང་དུ་བྱིས་པའི་ཁ་ཤ་གཅོག་བྱེད་ཀྱི་སྣབས་
བཞིན་དཔྱངས་པས།
ཞོགས་པ་རེ་རེར།
ངས་མེ་ལོང་གི་མདུན་དུ་སྦྲིད་པར་གྱུར་པའི་བཞིན་ལ་ཤ་གཅུ་ཡང་
ཡང་བརྒྱབ།
ཀ་ཡེ། ཁྱེད་ལ་དགོས་པ་ནི་མེ་ལོང་ཡིན་ནམ།



2011ལོའི་སྙན་ངག
ངོ་གདོང་ཡིན།
གས་ཆག་ཏུ་གྱུར་པའི་མ་འོངས་པ།
སྨུག་པའི་སེང་རས་བཤུས་ཤུལ་གྱི་གངས་རི་དཀར་པོ།
ས་སྲོད་ཀྱི་རབ་ཁ་ནས་འགྱིང་སྟེ་མི་ཡུལ་གྱི་གཉའ་བར་དུ་ཞོན།
གངས་དཀར་ཡ། མིག་ལ་འཚེར་བའི་ཅོད་པན། གསེར་མདོག་གི་
ཅོད་པན། །
འོད་ལམ་ལམ་གྱི་ཅོད་པན།
རི་ཁ་བ་ཅན་གྱི་སྨོན་འདུན་དུ་བསྟར་བའི་ལྷ་དར་རིང་མོ་ཡིན།
རླུང་ཤར་ནས་ལྡང་ཙ་ན། ནུབ་ཏུ་ས་རྡུལ་དཀྲུགས་སོང་།
ཆར་ལྷོ་ནས་བབས་ཙ་ན། བྱང་དུ་ཤྭ་འོད་བརྒྱུགས་སོང་།
མེས་པོའི་ངག་ལ་འབྱར་བའི་མགུར་གླུའི་དབྱངས་རྟ་སྙན་མོ།
གློག་རླབས་བཞིན་སྐྱེ་བོ་ཁྲི་མ་འབུམ་གྱི་སེམས་ངོར་འཐིམས་ན་ཡང་།
མཚོ་ངོགས་སུ་འཐོར་བའི་སྐར་ཚོགས།
རྨི་ལམ་རིང་མོའི་ཐོག་མའི་ས་བོན་དང་བསྡོངས་ནས།
ཕྱིར་དྲན་གྱི་མཁའ་ངོགས་སུ་མོག་པོར་གྱུར་སོང་། །
རྨས་ཕོག་པའི་ཁྭ་ཏ་ཞིག་མཚན་ལམ་རིང་མོའི་འཇིགས་སྐྲག་ལས་ཐར་ཏེ།
སྐྱ་རེངས་ཀྱི་ཡོལ་བའི་ཕག་ནས་ང་དང་ཁྱོད་ཀྱི་གཡུལ་འཐབ་ལ་
དགོད་ཁ་ཤོར།
བདེན་པ་ནི་ཅི་ཞིག
61



1:|: གཟི་མིག་དཔེ་ཚོགས།
ཁབ་མིག་ལས་འཇིག་རྟེན་ལ་ལྟ་བའི་རྩྭ་མི་ཤིང་མི་ལ་བདེན་པ་ཞིག་
ཡོད་དམ། །
དུག་སྦྲུལ་གྱི་ལྕེ་ལྟ་བུའི་མཉེན་ལྕུག་ལྡན་པའི་སྐྱི་པགས་ཀྱི་འོག་ཏུ།
ཁྱོད་ཀྱིས་བདག་ལ་ཡང་ཡང་བརྙས།
རོ་ལངས་རྒྱག་སྲིད་པའི་རྣམ་ཤེས་ཀྱི་ཚོགས་ཧབ་ཆ་དིར་དིར།
འཛད་མེད་མཐའ་མེད་ཀྱི་སྐྱོ་གར་གྱི་གཏིང་ལ་འཛུལ་ནས་དག་ཞིང་གི་
ལྷ་ཚོགས་དྲན།།
དགོད་བྲོ་བ་ལ། དགོད་བྲོ་བ་ལ།
སུ་ཡིས་སུ་ལ་མཛུབ་མོ་ཀེར་ཏེ་སྐྱོན་བརྗོད་བྱེད་ཨང་།
སྟག་གཟིག་གི་ང་རོ་ངག་ལ་མི་མཛའ་བའི་ཁྱོད་རང་།
རི་སྒང་གི་མཐོ་སར་འཛེགས་ཏེ་གངས་རིའི་ཚུལ་དུ་འགྱིང་ནའང་།
མཐོང་ལམ་གྱི་ལྟ་ན་སྡུག་པའི་ཡུལ་ལྗོངས་བོར་བརླག་ཏུ་ཐེབས་ཟིན་པས།
ཆུ་བོ་ཞིག་གི་བཞུར་སྟངས་ལ་སེམས་པ་འཁྲེང་བས་ཅི་ཕན།
ནགས་ཚལ་ཞིག་གི་སྐྱེས་སྟོབས་ལ་སྨོན་པ་ཤོར་བས་ཅི་ཕན།
མ་འོངས་པ་ན། ཁྱོད་ཀྱི་སྐད་སྒྲར་བྲག་ཅ་མཆེད་མི་སྲིད།
མ་འོངས་པ་ན། ཁྱོད་ཀྱི་རྨི་ལམ་ལ་ཁ་དོག་ཡོད་མི་སྲིད།།
ཤཱ་འོད་ཀྱི་འཇིགས་པ།
གཞུང་རྟ་སྐམ་པོ་ཞིག་གི་སྦུབས་སུ་ངའི་ལོ་མང་གི་རྨི་ལམ་ཉར་ཡོད།
སྐྱི་བསེར་གྱིས་བདག་གི་ས་རྡུལ་གྱིས་བྲན་པའི་སྐྲ་ལོ་ཡང་ཡང་བསྒུལ།



2011ལོའི་སྙན་ངག
ཀེང་རུས་སྐམ་པོ་འདི་ཁྱོད་ཀྱི་ཡིན་ཆོག སྒྱུ་ལུས་གཡར་མ་འདི་ཁྱོད་ཀྱི་
ཡིན་ཆོག
ད་དུང་གནས་ཚང་འཇམ་པོ་འདི་ཡང་ཁྱོད་ཀྱི་ཡིན་ཆོག
ང་ནི་མི་ཡུལ་གྱི་སྐབས་འཕྲལ་གླ་བ་སྟེ། ང་ནི་ཅིས་ཀྱང་ལོགས་དེར་
ལོག་དགོས།
ནམ་ཞིག་ཤཱ་འོད་ཀྱི་འཇིགས་པས་བདག་གི་རྣམ་ཤེས་ཀྱི་གཤོག་འདབ་
བསྣུབས་སྲིད། །
དེ་དུས་ཁྱོད་ཀྱི་ལག་ཟུང་རྩུབ་མོས་ང་ལ་མི་འཐམ་རོགས། ཅི་ནས་ཀྱང་
མི་འཐམ་རོགས།
ཤྭ་འོད་ཆེན་པོའི་མདུན་ནས། ང་ལ་རེ་འདུན་ཞིག་ཡོད་པ་ནི།
གླང་རྒན་བརྟོད་སའི་གྲམ་གཞུང་སྐྱ་བོ་དེ་ནས། ད་དུང་ཡང་འོམ་བུའི་
མེ་ཏོག་ཁྲ་ལམ་མེར་བཞད་ཚེ།
ང་ནི་དམིགས་མེད་ཀྱི་སྦྲང་ནག་ཞིག་ཏུ་སྤྲུལ་ནས་མེ་ཏོག་གི་མཛེས་སྡུག་
ལ་འཁོར་སྲིད། །
མཚན་སྨག་གིས་འཇིག་རྟེན་བསྒྲིབས་ཤིང་། འཛུམ་མདངས་ཀྱང་སྒྲིབ་
དུས་ཤིག་ལ། །
ང་རང་དྲག་ཏུ་བརྒྱུགས་པའི་ཤྭ་འོད་ཀྱི་རབ་ཁ་བརྒྱུད་ནས་ཁྱོད་ཀྱི་སྒེའུ་
འགྲམ་དུ་ལོག་སྲིད།
ཁྱོད་ཀྱི་ཁྱི་རྒན་རྒྱ་བོས་ང་ལ་ངར་ཟུག་བྱེད་ཀྱང་།
ངས་ནི་ཁྱོད་ལ་ལག་ཟུང་སྟོང་བས་འཇིག་རྟེན་གྱི་བདེན་པ་གཅེར་བུ་མ་



: | གཟི་མིག་དཔེ་ཚོགས།
ལེགས་སྐྱེས་སུ་དབུལ་སྲིད། །
དེ་དུས། ས་ཆེན་གྱི་བྲང་ལ་བཏབ་པའི་ཉེས་དམིགས་ཀྱི་ས་བོན་དེའི་
དབང་གིས། །
ཁྱོད་ཀྱི་རྨི་ལམ་དུ་ང་ཡང་ཤྭ་འོད་དུ་འཁྲུལ་ཏེ།
རྨི་ལམ་འཚུབ་པོའི་ཁྲོད་ནས་ཁྱོད་ཀྱི་ཨག་སྐད་འཆོར་སྲིད་ཀྱང་།
ངས་ཁྱོད་ཀྱི་སྐྲག་སྣང་གི་ཁེངས་པའི་ངོ་གདོང་ལ་ལག་ཟུང་འདར་འདར་
ངང་བྱིལ་བྱིལ་བྱེད་ཞོར།
འུ་གཉིས་དཔུང་གྲོགས་ཡིན་པའི་གཏམ་རྒྱུད་སྐྲག་མ་དངངས་ཀྱིས་
འཆད་ངེས།
ལོ་མང་གི་རྗེས་སུ།
ཤྭ་འོད་ཆེན་པོ་དེས། འུ་གཉིས་ཁུར་ནས་རྒྱང་དུ་འཁྱམ་སྲིད།
ཤྭ་འོད་ཆེན་པོའི་ཀློང་ནས་ངས་ཁྱོད་སྐྱོབ་བམ། ཁྱོད་ཀྱིས་ང་སྐྱོབ།
(2011ལོའི《ཟླ་ཟེར》དེབ་དང་པོ་ལས་བདམས)
64



2011ལོའི་སྙན་ངག
རྩྭ་ཐང་གི་མཚན་མོ།
གངས་འཚོ།
མཚན་མོར ཕ་ཡུལ་གྱི་རྩྭ་ཐང་ཁོ་ནས་
གཉིད་མ་སད་ཀྱི་བུས་པ་བཞིན་
ཟླ་འོད་དྭངས་མའི་ནུ་ཞོ་ལ་རོལ་བཞིན་ཡོད
ང་ནར་སོན་ནས།
གྲོང་ཁྱེར་གྱི་འུར་ཟིང་ལ་འཐིམ་དུས
ཕ་ཡུལ་གྱི་མཚན་མོ་རྟག་ཏུ་དྲན་ཞིང
རྩྭ་ཐང ནར་མ་སོན་པའི་བྱིས་པ་ཞིག་དང་འདྲ་བ་གཞི་ནས་ཤེས་བྱུང
ཁ་བ་དང་ལྷགས་པ་ནམ་རྒྱུན་རྒོད་པ་བདེན་མོད
གཞོན་ནུ་མའི་ཤ་དྲོད་གཏིང་རིམ་ནས་འཕྱུར་དུས
མེ་ཏོག་གི་འདབ་མ་རང་སར་གྲོལ་ལ
ལྷན་སྐྱེས་ཀྱི་བསུང་ཞིམ་གང་སར་འཐུལ་ཡོང
ང་གྲོང་ཁྱེར་ནས་ཕ་ཡུལ་ལ་ཐོན་སྐབས
དུས་ཀྱི་དགུན་ཁ རྩྭ་ཐང་ལ་ད་དུང་བསླེབ་མེད
ཕ་ཡུལ་གྱི་མཚན་མོ གྲོང་ཁྱེར་དང་ཕྱོགས་ཙམ་མཚུངས་ཏེ
ལྦུ་ཆང་ནི
65



གཟི་མིག་དཔེ་ཚོགས།
རིན་མེད་དུ་འཐུང་ཆོག་པའི་རྫ་ཆུ་དྭངས་མོ་ཡིན་ལ
བྲོ་ཁང་ནི
སྒོ་སྲུང་བ་མེད་པའི་སྤང་ཁུག་ནེམ་པོ་དེ་ཡིན
གླུ་དབྱངས་ནི
ཁ་ཞེ་གཉིས་མེད་ཀྱི་རྫི་གླུ་ཁོ་ན་ཡིན་ནོ
མེ་ཕུང་གི་མཐའ་རུ་
ལག་པ་དང་ལག་པ་ཁྱུད་མོར་སྦྲེལ་བ་ན་
དོགས་འཇིགས་དང་མུན་པ་རྒྱང་ལ་བྱེར་ཞིང
སེམས་པ་དང་དྲོད་ཁོལ་གཞི་གཅིག་ཏུ་འདྲེས་སོང་བས
རྩྭ་ཐང་གི་མཚན་མོ ང་རང་ཆེས་དགའ་བའི་
འཆར་ཡན་གྱི་སྙན་ངག་ཅིག་དང་མཚུངས
རྩྭ་ཐང་གི་མཚན་མོ་བརྒྱུད་ཡོང་བའི
རྩྭ་ཐང་གི་ཁྱིམ་མི་ངོ་མ་ཞིག་ཡིན་ཚེ
སང་གི་སྐྱ་རེངས་ལ་རེ་སྨོན་གཏན་ནས་མི་བྱེད
རང་ཉིད་གྲོགས་དང་ལྷན་དུ་བརྩེ་བའི་འཇིངས་སུ་ནུབ་ཟིན་པས
ངེས་མེད་དུ་ཆུ་ཁར་གཡེང་བའི་རྩྭ་ལོ་དེ་མིན་ན
སྐད་ཅིག་མའི་བདེ་བ་སྙེག་པའི་མེ་ལྕེབ་དེའང་མིན
རྩྭ་ཐང་ལ་རྒྱུས་མངའ་མེད་པའི་འགྲུལ་བ་ཚོས
རྒྱུན་གོམས་སུ་སོང་བའི་དོགས་མིག་རིག་རིག་གིས
མཚན་མོར་སྤྱང་ཀི་དང་ཇག་པ་ལྷན་དུ་འདུས་ཡོད་ཟེར



2011ལོའི་སྙན་ངག
#*
**#**
wwww
རྩྭ་ཐང་ནས་སྐྱེས་ཤིང་ས་མཐར་འཁྱམས་མྱོང་བའི་སྙན་ངག་པ་
གད་མོ་ཤོར་སོང བགད་བགད་ནས་མིག་ཆུའང་ཤོར་སོང
དེ་ནི་རྩྭ་ཐང་ལ་ཐོར་བའི་མིག་ཆུ་ཐོག་མ་ཡིན་ངེས
( 2011ལོའི《གངས་རྒྱན་མེ་ཏོག»དེབ་དང་པོ་ལས་བདམས)
67



1:|: : གཟི་མིག་དཔེ་ཚོགས།
ལེགས་སྐྱེས།
(ཞར་བཀོད་བཞི)
མར་ཁུ་རྒྱལ་མཚན།
ཟླ་འོད་ཀྱི་འོག་ནས། མཛའ་མོས།
འུ་གཉིས་ངོ་ཤེས་པའི་དུས་ནས་ད་ལྟའི་བར་དུ།
ཁྱོད་ཀྱིས་ང་ལ་ལེགས་སྐྱེས་སུ་ཅི་ཡང་བྱིན་མ་མྱོང་ཟེར།
སྙན་ངག་ཁོ་ན་མ་གཏོགས་ཅི་ཡང་མེད་པའི་ངས།
མཛུབ་མོས་འོད་ལམ་ལམ་གྱི་སྐར་མ་ཞིག་སྟོན་བཞིན།
ཁྱོད་ལ་ཅིས་ཀྱང་ལེགས་སྐྱེས་ཤིག་མཁོ་ཟེར་ན།
འོད་ལམ་ལམ་གྱི་སྐར་མ་གན་ངས་ཁྱོད་ལ་ཕུལ་པའི།
རྡོ་རྗེ་ཕ་ལམ་གྱི་མཛུབ་དཀྲིས་ཤིག་ཡིན་ཞེས་བཤད།
ཁོ་མོས་མྱུར་དུ། ངའི་དཔུང་བ་ཡང་ཡང་བསྐུལ་ནས།
ང་ལ་ད་དུང་དངུལ་གྱི་རྣ་ལོང་ཞིག་ཀྱང་མཁོ་ཟེར།
ངས་མྱུར་དུ་ཉ་གང་ཟླ་བ་བསྟན་ནས།
ཟླ་བ་སྒོར་མོ་གན་ངས་ཁྱོད་ལ་ཕུལ་པའི་དངུལ་གྱི་རྣ་ལོང་ཡིན་
ཞེས་བཤད། །
ཟླ་བ་ནུབ་ལ་ཉེ་དུས། ཁོ་མོས།



2011ལོའི་སྙན་ངག
ཁོ་མོར་ཁ་དོག་སྣ་ཚོགས་ཅན་གྱི་སྐེ་དཀྲིས་ཤིག་ཀྱང་མཁོ་ཟེར།
ངས་ཁོ་མོའི་གདོང་ལ་ཅེར་ནས།
ཁྱོད་ལ་ཁ་དོག་སྣ་ཚོགས་ཅན་གྱི་སྐེ་དཀྲིས་ཤིག་ཅིས་ཀྱང་མཁོ་ཟེར་ན།
འུ་གཉིས་ཀྱིས་དྲག་ཆར་འབབ་སྲིད་པའི་ཉིན་མོ་ཞིག་ལ།
ཅིས་ཀྱང་སྒུག་དགོས་ཞེས་བཤད།
ཡང་ན།
ཡང་ན། ངས་འཚོལ་ཞིང་སྙེག་བཞིན་པ་དེ།
ཁྱོད་ཀྱིས་ཚེ་གང་བོར་ཇི་ལྟར་བཙལ་ཡང་རྙེད་མི་སྲིད།
ཡང་ན། ཁྱོད་ཀྱིས་འཚོལ་ཞིང་སྙེག་བཞིན་པ་དེ།
ཐག་རིང་ཐག་རིང་ཞིག་ན་ཡོད་སྲིད་ཅིང་།
ཡང་ན། ཁྱོད་རང་ཐག་རིང་ནས་ཕྱིར་ཕ་ཡུལ་ལ་འབྱོར་དུས། །
ཁྱོད་ཀྱི་ཕ་ཡུལ་ནི་མིག་ཆུ་ཡིས་སྔར་ནས་བཀྲུས་ཟིན་པའི་ལག་རས་
རྙིང་བ་ཞིག་ཡིན་སྲིད། །
ཡང་ན། ཁྱོད་ཀྱིས་སྔར་ནས་རང་ཉིད་ཀྱིས་གྲིབ་གཟུགས་ལྟ་བུའི།
ཁྱིམ་མི་དང་གཉེན་ཉེ་དག་རྒྱབ་ལ་བསྐྱུར་ནས་ཐག་རིང་ལ་ཆས་འོས།
ཡང་ན། ཁྱོད་ཀྱི་སྔར་བཞིན་སུས་ཀྱང་རྙེད་མི་སྲིད་པའི་ལུང་ཁུགས་
འདི་ནས།
བུད་མེད་ཞིག་དང་མཉམ་དུ་རིགས་རྒྱུད་མང་བོ་མང་བོ་ཞིག་སྤེལ་འོས།
ཡང་ན། ཁྱོད་རང་ཐག་རིང་ནས་ཕྱིར་ཕ་ཡུལ་ལ་འབྱོར་དུས།
69



::
1:
8
:::
i
s
:
བ ན
བ བ
བ
བ
བs 1s
•
rs
:
13
::
དྷ
ན པ
:
:
༣
is
:
༠
བ བ བ བ བ བ བ
བ ན
བ བ བ བ བ
བ བ •
31:|: གཟི་མིག་དཔེ་ཚོགས།
ཁྱོད་ཀྱི་ཕ་ཡུལ་ནི་མིག་ཆུ་ཡིས་སྔར་ནས་བཀྲུས་ཟིན་པའི་ལག་རས་
རྙིང་བ་ཞིག་ཡིན་སྲིད།
རྗེས་སུ།
རྗེས་སུ། ཁྱོད་གཞི་ནས་ནར་སོན་བྱུང་།
རྗེས་སུ། ཁྱོད་ཀྱིས་མགོ་བོ་དགྱེ་ནས་མདུན་ཕྱོགས་སུ་བལྟས་ཙ་ན།
སྒོ་མོ་དང་སྒེའུ་ཁུང་གང་ཡང་མེད་པའི་མཁར་གྱང་མང་བོ་ཞིག་
ཁྱོད་ཀྱི་མིག་མདུན་ན་ང་རྒྱལ་གྱིས་འགྱིང་ཡོད་པ་གསལ་བོར་མཐོང་
འོང་ཞིང་།
ཁྱོད་ཀྱིས་ཐོ་བ་ལྗིད་མོ་ཞིག་སྤྱད་ནས།
མཁར་གྱང་མཐོན་པོ་རེ་རེ་ཤུགས་ཀྱིས་བཤིག་ནའང་།
ཁྱོད་ཀྱི་མིག་མདུན་ལ། མཁར་གྱང་རེ་རེ།
སླར་ཡང་ང་རྒྱལ་གྱིས་འགྱིང་འོང་བས། །
ཁྱོད་ཀྱིས། འུ་ཐུག་ཐབས་ཟད་ཀྱི་ཤུགས་རིང་ཞིག
ངག་ལས་དབང་མེད་དུ་ཤོར་སོང༌།
རྗེས་སུ། སྨག་ཤིན་ཏུ་ནག་པའི་མཚན་མོ་ཞིག་ལ།
ཨ་ཐང་ཆད་པའི་ཁྱོད་ཀྱིས། ལྷ་མོ་ལྟ་བུའི་བུད་མེད་ཅིག་གིས།
མུན་ནག་གི་ཀློང་ན། ཁྱོད་རང་འབོད་བཞིན་པ་གསལ་ལེར་ཐོས་འོང་།
ཁྱོད་ཀྱིས་མགོ་བོ་དགྱེ་ནས་ཨ་ལན་བྱིན་པ་ན། །
བུད་མེད་དེས་“ངས་ཁྱོད་ལ་མཁར་གྱང་བཤིག་རོགས་བྱས་ཆོག”ཟེར།
རྗེས་སུ། བུད་མེད་དེ།



2011ལོའི་སྙན་ངག
ཁྱོད་ཀྱི་ཆུང་མར་གྱུར་སོང་།
མི་ལོ་ཁ་ཤས་ཀྱི་རྗེས་སུ། ལྷ་མོ་ལྟ་བུའི་བུད་མེད་དེས།
ཁྱོད་ལ་ལག་རོགས་ལྟ་བུའི་བུ་ཆུང་སྙིང་རྗེ་བོ་ཞིག་བསྒྱུར་རྗེས།
ཁྱོད་ཀྱི་དྲིན་ཆེན་ཕ་མ་གཉིས་དང་འདྲ་བར།
ཐག་རིང་ཐག་རིང་ཞིག་ལ་བཞུད་སོང་།
རྗེས་སུ། ཉིན་མོ་རེ་རེར། །
འཛུམ་པའི་མིག་གིས་ཁྱོད་ལ་ཅེར་ནས་བསྡད་ཡོད་པའི་བུ་ཆུང་དེ་ལ།
བརྩོན་པ་ཡོད་ན་མི་འགྲུབ་པའི་བྱ་བ་ཅི་ཡང་མེད་ཚུལ་ལབ་ཅིང་།
མཚན་མོ་རེ་རེར། །
ཁྱོད་ཀྱིས་མགོ་བོ་མལ་ཐུལ་གྱིས་བཏུམས་ནས་རང་སེམས་རང་
གིས་གསོས།
རྗེས་སུ། ཁྱོད་ཀྱི་ལག་རོགས་ལྟ་བུའི་བུ་ཆུང་སྙིང་རྗེ་བོ་དེ།
གར་སོང་ཆ་མེད་དུ་གྱུར་སོང་།
ཁྱོད་ཀྱིས་ཡིད་སེམས་སྡུག་གིས་གཟིར་བཞིན།
ཇི་ལྟར་བཙལ་ནའང་། ཁྱོད་ཀྱིས་ཁོ་རང་གཏན་ནས་རྙེད་མ་བྱུང་།
མི་ལོ་མང་བོ་འགོར་རྗེས་ཀྱི་མཚན་མོ་ཞིག་ལ།
རྒས་ཤིང་འཁོགས་པའི་ཁྱོད་ཀྱིས།
སྔོན་ཆད་དང་འདྲ་བར། ཤུགས་གང་ཡོད་བཏོན་ནས།
མཁར་གྱང་རེ་རེ་བཤིག་བཞིན་པའི་སྒང་ལ།
1



1:|: གཟི་མིག་དཔེ་ཚོགས།
ལག་ལ་སྒྲོན་མེ་ཐོགས་ཡོད་པའི་གསར་བུ་ཞིག་གིས།
ཁྱོད་ཀྱི་རྒྱབ་ཕྱོགས་ནས། །
“ཨ་ཕ། ཁྱོད་ཀྱིས་མཁར་གྱང་གི་ངོས་ན་ཅི་ཞིག་བྲིས་ཡོད་པ་མི་མཐོང་
ངམ”ཟེར།
ཁྱོད་ཀྱིས་ཁོའི་ལག་གི་སྒྲོན་མེ་བླངས་ནས་ཞིབ་ཏུ་བལྟས་ཙ་ན།
ཁྱོད་ཀྱིས་མཁར་གྲོང་གི་ངོས་ན།
“མཁར་གྱང་རྩིག་མཁན་ནི་མི་ཡིན་ལ།
མཁར་གྱང་ཞིག་མཁན་ཡང་མིའོ”ཞེས་བྲིས་ཡོད་པ།
གསལ་བོར་མཐོང་སོང་།
ང་ཁོ་ན་མིན།
མུན་ནག་གིས། མཚམས་སྤྲིན་གྱི་ཟུངས་ཁྲག་དམར་བོ།
ལྷག་མེད་དུ་འཇིབ་ཚར་རྗེས།
ཉི་ནུབ་ཀྱི་ཤུལ་ནས། པུས་མོ་སྐྱོར་ནས་ཁེར་བཤད་རྒྱག་མཁན།
ང་ཁོ་ན་མིན།
མུན་ནག་གིས། བཀྲེས་སྐོམ་གྱིས་གཟིར་བའི་སྲིན་མོ་བཞིན།
སྒོ་ང་ལྟ་བུའི་སའི་གོ་ལ།
ཁྱུར་མིད་བཏང་རྗེས། མུན་པའི་གླིང་ནས།
ང་ལ་གྲག་འགུལ་མེད་པ་བཞིན། །
ཕལ་ཆེར། ཕྱོགས་གང་ནའང༌།
མྱ་ངམ་ཐང་བཞིན་གྲག་འགུལ་ཡོད་མི་སྲིད།



2011ལོའི་སྙན་ངག
ཡོད་ན། དེ་ནི་སྲིན་པོའི་ཚོགས་ཀྱིས།
སེམས་ཅན་གྱི་ཤ་རུས་ལྡོད་བཞིན་པའི་སྐད་སྒྲ་ཡིན་འོས།
མུན་ནག་གིས། མཚམས་སྤྲིན་གྱི་ཟུངས་ཁྲག་དམར་བོ།
ལྷག་མེད་དུ་འཇིབ་ཚར་རྗེས།
ཉི་ནུབ་ཀྱི་ཤུལ་ནས། པུས་མོ་སྐྱོར་ནས་ཁེར་བཤད་རྒྱག་མཁན།
ང་ཁོ་ན་མིན། །
ཨ། གློ་བུར་བའི་རླུང་འཚུབ་ཐེངས་ཤིག་གིས།
སྣུམ་སྒྲོན་ཡོད་ཚད་ཀྱི་རེ་སྨོན་གཟིམ་རྗེས།
མུན་པའི་གླིང་ནས། ངས་འབར་ཞུན་རྐང་ཐུར་གཅིག་གི་ཕྱིར་དུ།
ཐལ་མོ་སྙིང་གར་སྦྱར་ནས་ཐོད་པ་སུ་ལ་གཏུག
འོད་སྣང་ལ་ཕུལ་བ།
གཞན་གྱིས་བཤད་ན། ཁྱོད་སྔར་བཞིན་ཐག་རིང་ན་ཡོད་ཟེར།
སྐྱེས་མ་ཐག་ནས། ངས་ཁྱོད་རང་འཚོལ་བཞིན་ཡོད།
འགག་སྒོ་རེ་རེ་བརྒྱུད་ནས།
ངས་ཁྱོད་རང་ཇི་ལྟར་བཙལ་ནའང་།
གཞན་གྱིས་བཤད་ན། ཁྱོད། །
སྔར་བཞིན་ཐག་རིང་ན་ཡོད་ཟེར།
མུན་ནག་གི་པང་ནས། ང་དངངས་སྐྲག་དང་བཅས།
གཉིད་ལས་སད་ཐེངས་རེར། །



||: གཟི་མིག་དཔེ་ཚོགས།
ངས་ཁྱོད་ཀྱི་མཚན་ནས་ཤུགས་ཀྱིས་ཡང་ཡང་བོས་ནའང་།
ང་ཁོ་ནར་ཨ་ལན་སྟེར་མཁན་མེད་དོན་ཅི།
འོད་སྣང་ཡ། ངས་སྔར་ལྟར་ཁྱོད་རང་འཚོལ་བཞིན་ཡོད།
མུན་ནག་གི་པང་ནས། སུ་ཞིག་གིས།
ང་རང་རྨེག་མེད་དུ་གཏོང་བའི་དུས་སུའང་།
ངས། མུན་ནག་གི་པང་ནས།
“འོད་སྣང་ཡ། ང་ལ་ཀུ་རེ་མ་རྩེ།
ང་དངོས་གནས་ཐང་ཆད་བྱུང”ཞེས།
གཏན་ནས་བརྗོད་མི་སྲིད།
( 2011 ལོའི《ཟླ་ཟེར》དེབ་དང་པོ་ལས་བདམས)
1A



2011ལོའི་སྙན་ངག
རི་གསེང་གི་དར་ལྕོག
གུ་རུ་དོན་གྲུབ།
ཡིག་འབྲུའི་ལྗིད་ཚད་བཏེགས་ཤིང་རྨི་ལམ་གྱི་ཁ་དོག་གྱོན་པའི་
དར་ལྕེ་རེ་རེ
ལྷགས་རླུང་གི་སོ་ཁ་རྣོན་པོས་དུམ་བུ་དུམ་བུར་གཏུབས
རེ་སྨོན་ལྟ་བུའི་རླུང་རྟའི་ཚོགས་མཁའ་རུ་ཡང་ཡང་རྒྱུ་བ་དེས
གསང་བ་ཅི་ཞིག་གི་ངོ་གདོང་ནམ་མཁའི་མིག་མདུན་དུ་གསལ་བོར་
སྟོན་པ་ཨེ་ཡིན་ནམ་
ལྷགས་རླུང་གིས་ཡང་ཡང་གཏགས་ནས་རྡུལ་དུ་བརླག་གིན་པའི་ཡིག་
འབྲུ་དག །
སྤྲོ་སྣང་ཆེན་པོས་དབྱིངས་སུ་འཐིམ་ཚུལ་དེ་ཅི་ཞིག་ཡིན་ནམ
རླུང་རྟའི་ཚོགས་ཀྱིས་བར་སྣང་མཐོངས་སུ་མཆོང་རྒྱུག་གི་བང་རྩལ་
ཏོག་ཙམ་རེ་ངོམས་རྗེས
སླར་ཡང་ས་རྡུལ་གྱི་ཕུང་བོར་མགོ་བོ་བསྙེས་ནས་གཏན་དུ་སད་རྒྱུ་
མེད་པ་དེ་ཡང་ཅི་ཞིག་ཡིན་ནམ
བཙན་གྱིས་མཆུ་ཏོ་བསྡམས་པ་ལྟ་བུའི་ལྷིང་འཇགས་ཀྱི་བར་སྟོང་འདིར
མཚམས་མི་ཆད་པར་ཨག་འབོད་གཏོང་མཁན་དེ་ནི་



1:|: གཟི་མིག་དཔེ་ཚོགས།
ཤི་ཟིན་པའམ་འཆི་ལ་ཉེ་བའི་ཡིག་འབྲུ་ཁ་ཤས་ཡིན་པར་བསམས་ན་
རི་གསེང་འདི་ནི་རས་པ་ཁོ་ན་སྡོད་སའི་གནས་རི་ཆེན་པོ་ཞིག་མིན་ནམ་
སྙམ་འགྲོ
མེས་པོའི་ཞབས་རིས་ཀྱིས་མཚོན་པའི་དར་ཤིང་རིང་པོ་དེས་
པོ་ཏ་ལའི་རྣམ་ཤེས་བཏེགས་ནས་ས་ཆེན་གྱི་བྲང་ངོས་སུ་རི་མོ་བརྐོས་
མྱོང་ནའང
ད་ནི་རླབས་ཆེན་གྱི་དར་ཤིང་དེ་དག་རང་ཉིད་ཁོ་ནའི་རྨི་ལམ་འགེལ་
སའི་ཁལ་མ་རུ་གྱུར་ནས་ཡོད་
，
t་
།
རླུང་བུ་ཤུགས་ཆེན་པོས་གཡུག་ལ་དར་ལྕེ་ཡང་ཤུགས་ཆེན་པོས་བསྐྱོད་
ཟགས་ཀྱིན་པའི་ཡིག་འབྲུ་རེ་རེས་ཀྱང
ད་ནི་རང་ཉིད་ལ་བག་ཕེབས་ཀྱི་བསྟི་གནས་ཤིག་མེད་པ་གཞི་ནས་
ཚོར་སྲིད
རི་གསེང་འདི་ན སེམས་ཀྱི་མངའ་ཐང་ཁུར་བའི་དར་ལྕོག་ག་ཚོད་
ཡོད་ཨང
རི་གསེང་འདི་ན རྨི་ལམ་གྱི་ཞིང་ས་རྡུལ་དུ་བརླག་པའི་རླུང་བུ་ག་
ཙམ་ལྡང་ཨང
དར་ལྕོག དར་ལྕོག དར་ལྕོག
རླུང་བུ རླུང་བུ རླུང་བུ་
( 2011ལོའི《གངས་རྒྱན་མེ་ཏོག》དེབ་དང་པོ་ལས་བདམས)



2011ལོའི་སྙན་ངག
རང་བྱུང་ཁམས་ཆེན་པོར་ཕུལ་བ།
(སྙན་ཚོམ)
འཆིང་གྲོལ།
ཟླ་བ་དང་བར་ཐག་ཆེས་ཉེ་བའི་སྐབས་སུ།
རི་བོ་ཞིག་གི་ཕར་ཚུར་དུ་ལྷུང་བའི་ཟངས་རིལ་གྱི་རྦབ་རྡོ་གཉིས་ཀ
སྟོབས་ཆེན་སུ་ཞིག་གིས་རི་རྩེར་འཕྲད་དུ་འཇུག་རྩིས་ཡོད་པ་རེད་དམ།
ཡང་གཅིག་བཤད་ན་ཆེས་ཉེ་བའི་དུས་ཀྱི་ཟླ་བ་ནི་སྒོར་སྒོར་རམ་
ནར་ནར། །
ཁང་མིག་དོག་པོ་འདིར་དེ་ལྟ་བུའི་རྣམ་པ་མཐོང་ཐབས་མི་འདུག
འཇིག་རྟེན་གྱི་གསང་བའི་ཆོས་ཉིད་དག་ནི་སུས་ཀྱང་ཚོད་དཔག་
དཀའ་སྟེ།
སྐད་ཅིག་གི་འདུ་བྲལ་དེས་ཀྱང་།
ལོ་ངོ་བརྒྱ་ཡི་ཁེར་རྐྱང་གི་སྡུག་ཡུས་འཁུར་དགོས་ཨང་།
ཁྱོད།
ཁྱོད་ནི་དཀོན་མཆོག་གསུམ་པོས་ང་ལ་སྐྱོ་རོགས་སུ་གནང་བ་སྟེ།
ཁྱོད་ཡོད་པས་ངས་ད་གཟོད་འཇིག་རྟེན་གྱི་མནར་གཅོད་བརྗེད།
72



|: :: གཟི་མིག་དཔེ་ཚོགས།
དེ་དུས་ཁྱོད་དྭངས་གཙང་གི་ཁ་བའི་ཟོལ་གྱིས་བབས་ཡོང་བ་ཡིན་ནའང་།
ད་ནི་བདག་གིས་ཟུངས་ཁྲག་ཏུ་གྱུར་ནས་དབུགས་དབྱུང་སྩོལ།
ཁྱོད་ནི་བདག་གི་སྐྱེ་བ་དུ་མའི་ཚོགས་བསགས་ཀྱི་འབྲས་བུ་སྟེ།
ཁྱོད་ཡོད་པས་ད་གཟོད་ང་མི་འགྱངས་པར་དག་ཞིང་དུ་ཐོན་ངེས།
དེ་དུས་ང་སྡུག་བསྔལ་དང་བཅས་ཏེ་མི་ཡུལ་དུ་ཡོང་བ་ཡིན་ནའང་།
ད་ནི་ཁྱོད་ཀྱིས་བདེ་སྣང་བཅས་ཏེ་མི་ཡུལ་ནས་འཁྲིད་སྲིད།
ཁྱོད་ནི་ངའི་ཆེད་དུ་ཕེབས་པའི་ལྷའི་ཕོ་ཉ་སྟེ།
ངའི་ཆེད་དུ་མཉེན་འཇམ་གྱི་གཤོག་པ་དེ་ཡང་ཡོངས་སུ་དོར་བས།
ངས་ནི་ཇི་སྲིད་དུ་ཁྱོད་རང་སེམས་པའི་གཏིང་ལ་རུམ་ངེས།
རང་བྱུང་ཁམས་ཆེན་པོར་ཕུལ་བ།
ང་ནི་ནམ་ཡང་ཁྱོད་ཀྱི་པང་ནས་ལང་ཤོར་དུ་སོང་བའི་གཅེས་ཕྲུག་
དེ་ཚོའི་གཅིག་ཡིན།
པྲ་ཆལ་གྱི་བྱ་བྱེད་འགའ་རེས་ཁྱེད་རང་སུན་པོ་བཟོས་ནའང་།
གཉོམ་ཆུང་གི་སེམས་པ་འདིའི་ཡ་ཕུག་ཏུ་ཁྱོད་ཁོ་ནས་གནང་བའི་
དྲོད་ཁོལ་བཟུང་ཡོད། །
ལན་རེར་ཁྱོད་ཀྱི་པང་ནས་དགོད་ཅིང་སྐབས་རེར་ཁྱོད་ཀྱི་པང་ནས་
ངུ་བ་ནི། །
དྲང་མོར་བཤད་ན་ངེད་ཅག་མ་ཡུམ་ཁོང་གི་སྤྱན་འོག་ནས་ནར་སོན་
ཚུལ་ཡིན།



2011ལོའི་སྙན་ངག
ང་ཚོ་དཀའ་སྡུག་གྲངས་མེད་ཅིག་བརྒྱུད་ནས་ཡོང་བ་ཡིན་པས།
གལ་ཏེ་མ་ཡུམ་ཁོང་མིན་རྒྱུ་ན་ང་ཚོས་ཆུང་དུས་ནས་རང་ཉིད་
བརླག་ཚར། །
བདག་ཅག་གི་ཐལ་ཆེ་བའི་བྱ་སྤྱོད་དག་ལ་ཁྱོད་ཀྱིས་ཀྱང་གསལ་
འདེབས་གནང་ཆོག
ང་ཚོར་ཡང་གསལ་འདེབས་དང་ལེན་གྱི་ཡིད་གཞུང་དྲང་མོ་སྔར་
ནས་ཡོད།
ཁྱོད་ཀྱིས་ཀྱང་ང་ཚོར་རྙེད་དཀའ་ལ་འཇིག་སླ་བའི་ཚེ་སྲོག་འདི་
སྦྱིན་ཚར་ཕྱིན།
མ་ཡུམ་ཁོང་ཇི་བཞིན་བདག་ཅག་གི་འགྲོ་འདུག་སྤྱོད་གསུམ་མིག་
གིས་འཚོ་རོགས།
སེམས་ཚོར་གློ་བུར་བ།
གལ་སྲིད་སེམས་པ་འདི་དེ་དུས་ཀྱི་མགོ་སྦྲ་རོག་པོ་དེ་ཡིན་ཚེ།
མྱ་ངམ་ཐང་དེར་བུ་ཡུག་གིས་སྒུལ་ནས་རིང་ཞིག་འདས་ཟིན་ལ།
ནང་མི་མེད་པའི་ཁྱིམ་ཕུག་དང་ཐབ་ཀའང་།
ད་ནི་འཁྱགས་པ་རྡོ་རུ་གྱུར་འདུག
བདག་ལ་མ་མཐའ་ཡང་རེ་ལྟོས་འཆའ་ས་ཉག་ཅིག་ཡོད་ངེས།
དམིགས་ཡུལ་དེ་ཁོ་ནས་ཡ་ཆུང་ལ་དྲོད་ཁོལ་ཙམ་སྦྱིན་མེད་ན།
དུས་རབས་ཕྱེད་ཀའི་དགུན་ཟླ་འདི་ཇི་ལྟར་སྐྱེལ། །
སེར་བོར་གྱུར་པའི་ལོ་མ་དག་སླར་གསོན་ཐབས་མེད་ནའང་།
79



1:|: གཟི་མིག་དཔེ་ཚོགས།
བདག་གི་རེ་སྒུག་ནི་ཆེས་སྙིང་དུ་སྡུག་པ་ཞིག་ཡིན་ཏེ།
དྭངས་གཙང་གི་ཟིལ་ཐིགས་རེ་རེ་ཐག་གེར་གྲོལ་ཤུལ་ན།
བཞད་མ་ཐག་པའི་མེ་ཏོག་དེ་འཛུམ་དམུལ་ལེར་ཡོད་ངེས་ཤིང༌།
དེ་དུས་ཁོར་ཡུག་འདིར་དཔྱིད་དཔལ་གསར་བ་ཞིག་ངང་གིས་
སླེབས་འོང་ངོ༌།།
( 2011ལོའི《ཟླ་ཟེར》དེབ་དང་པོ་ལས་བདམས)
80



2011ལོའི་སྙན་ངག
མནར་གཅོད་ཀྱི་ཚོར་བ།
ཅོར་རིགས་འཇམ་དཔལ་སྐྱབས།
མཐོ་སར་བཏེགས་པའི་མགོ་བོ་བྲང་ལ་ལྷུང་སོང་
རིང་སར་བལྟས་པའི་མིག་ཟུང་རྡོག་སྣེར་ཕྱོགས་སོང་
དམར་དྲི་མཆེད་པའི་མེ་ལྕེ་སླར་ཡང་ཤི་སོང་
མེ་ལོང་གི་མདུན་དུ་
ངས་ད་གཟོད་རང་ཉིད་ཤུབས་ནང་གི་མི་ཞིག་ལ་འགྱུར་གྱིན་པ་
མཐོང་བྱུང
རྨི་ལམ་གྱི་ནང་ནས
ངས་ད་གཟོད་རང་ཉིད་སྐྱོ་ནས་མཆི་མ་ལ་འབྱར་དོན་རྙེད་བྱུང
བྱིས་དུས་ཀྱི་ནམ་མཁའ་ལ་ཤར་བའི་འཇའ་ཚོན་ཡལ་སོང
དཔྱིད་ཚིགས་ཀྱི་ས་ཞིང་ལ་འཛུལ་བའི་རླུང་བུ་ཡང་འཇགས་སོང
ད་དུང ཉིན་ནས་མཚན་ལ་ཉར་བའི་འཆར་ཡན་དེ་ཉམས་སོང
ད་དུང དྲི་བཞོན་གྱི་རྟ་ལ་བཅིབས་པའི་སྙན་ངག་གི་ཚོར་བ་དེ་
ཡང་ཤོར་སོང་
རང་ཉིད་ལས་ལྡབ་འགྱུར་གྱིས་རིང་བའི་གྲིབ་གཟུགས་ལ་ཕུར་ཚུགས་
81



1:|:
གཟི་མིག་དཔེ་ཚོགས།
fajeansta
སུ་ལྟ་དུས
ཕག་རྒོད་ལས་གཉིད་སྟུག་པའི་སྡུར་དབྱངས་ལ་གཟབ་ཉན་གྱིས་
བསམ་དུས
ཅི་ཞིག་འཆོར་གྱིན་པའི་གྲང་འདར་ཞིག་སྙིང་ལ་ཡང་ཡང་རྒྱག
གང་ཞིག་རྒུད་ཀྱིན་པའི་ཚ་བ་ཞིག་ལུས་ལ་ཡང་ཡང་རྒྱས
ཡུན་ཐུང་གི་མི་ཚེའི་རབ་ཁ་འདི་ནས
གཅིག་རྗེས་གཅིག་གིས་མཐུད་པའི་མེ་འཁོར་གྱི་འཁོར་སྒམ་དང་འདྲ་བར
རང་ཉིད་ཅི་འདྲའི་ཐག་རིང་དུ་འགྲོ་འདོད་ཀྱི་སྨོན་པ་སྐྱེས་དུས་
ཕ་མེས་ཀྱིས་བགྲངས་པའི་ཕྲེང་རྡོག་རེ་རེ་ས་ལ་འཐོར་བ་ནི
ལོ་ཟླའི་རླུང་འཚུབ་ཀྱིས་བསྣུབས་པའི་མནར་གཅོད་ཅིག་མ་ཡིན་ནམ
སྙན་ངག་པ བརྩེ་དུངས་ཀྱི་ཆུ་འཁྱག་ཕོར་བ་གང་
སྙན་ངག་པ རིགས་རྒྱུད་ཀྱི་རྩྭ་ལོ་སྤར་མོ་གང་
འཚོལ་བའི་བརྒྱུད་རིམ་ཁྲོད་དུ་མྱ་ངམ་ཐང་གི་རྔ་མོང་ཁེར་བགྲོད་དེ
དངངས་འཚབ་ཀྱི་ཐག་སྒྲས་དུས་ཚོད་ཀྱི་སྙིང་ཁར་དེད
2010.12. 2ཉིན་སྐྱ་ཚང་དུ་བྲིས།
( 2011 ལོའི《གངས་རྒྱན་མེ་ཏོག》དེབ་དང་པོ་ལས་བདམས)
82



2011ལོའི་སྙན་ངག
#
*
#*
#སོགpg#*g#*w.ww**#
མིག་ཆུ་ལྷུང་བའི་སྔ་རྗེས་སུ།
( སྙན་ཚོམ)
རྣོ་སྦྲེང་།
ནམ་མཁའ་ནས་གཅིན་པ་གཏོང་མཁན་ཁ་ཤས་ལ་བྲིས་པ།
སྐྱོ་བའི་གདངས་ཡལ་བའི་སྙན་ངག་ཅིག
མེ་ལོང་ལས་མཐོང་ཐབས་མ་བྱུང་སྟེ།
སྙུག་ཁ་ཚོན་གྱིས་བྱུགས་པའི་ཤེས་ཡོན་པའི་རྩོམ་དེབ་ལས་ཀྱང་
མཐོང་མ་བྱུང་།
མིག་ཤེལ་གྱོན་པའི་ཨ་ཁུ་ཞིག་གིས་བདག་གི་དོར་མ་མཐོང་ནས།
སྣ་བ་གཉེར་ཙམ་གཉེར་ཙམ་བྱས་ལ།
བདག་གིས་ཀྱང་ཁོའི་སྐྱིད་པའི་སྟེང་གི་ཚི་དྲེགས་དེ་བློས་བསླངས་
ཐེངས་འགར་བྱས།
མི་ཚེ་ནི་ནུབ་ཁའི་ཉི་ཟེར་དང་ཆ་འདྲ་བ་ཡོད་དེ།
ནག་པང་ངོས་ཀྱི་ལུག་ཁྱུ་ཁོ་ན་མ་ཡིན་ནོ།།
རིག་གནས་ཀྱང་གཞུང་ལུགས་ཁོ་ན་མ་ཡིན་ཏེ།
ཆང་ཁང་ནང་གི་གར་མ་ཚོ་སྒྲེན་པོར་འཁྱུག་པའི་འཕོངས་ཚོས་
8y



1:|: : གཟི་མིག་དཔེ་ཚོགས།
ནས་ཀྱང་མཐོང་ཐུབ།
བཟི་བོའི་ཐ་མག་གི་སག་སྒྲ་ལས།
ཆོས་སྐད་སྒྲོག་པའི་གཅན་གཟན་སྐོར་ཞིག་གི་ཁོག་པ་མཐོང་བྱུང་།
གྲིབ་གཟུགས་ལ་སིམ་པའི་སྐྱོ་གར་ཞིག མཚམས་སྤྲིན་བཞིན་ཡལ་
བའི་ས་སྲོད་དག
སྙན་ངག་མ་ཡིན་པའི་ཐ་སྙད་རློན་པ་འགའ་ཡང་མཐོང་བྱུང་།
མིག་ཆུ་ལྷུང་བའི་སྔ་རྗེས་སུ།
མིག་ཆུའི་ཐིགས་པ་ཡོལ་རས་ཀྱི་ཁུགས་ལ་ལྷུང་སོང་།
ཁྲག་ཟེར་བའི་བུ་མོ་ཞིག་ས་ཡོམ་གྱི་གས་གར་སིམ་སོང་། །
སྐྲ་ལོ་གཟེངས་ཤིང་མིག་ཟུང་དམར་ནག་ཏུ་གྱུར་པའི་བུ་ཆུང་ཞིག་གིས།
ང་ལ་ཨ་ཕ་དགོས། ང་ལ་ཨ་མ་དགོས་ཞེས།
མི་ཚོགས་ཀྱི་གསེབ་ན་སྐྱོ་གདུང་གི་ཟློས་གར་འཁྲབ།
ངུ་སྐད་ཀྱི་འབོད་པ་འཛམ་གླིང་གི་སྒང་གཞུང་ལ་ཁྱབ་སོང་།
སྐྱོབ་ཅེས་པའི་ཐ་སྙད་ཀྱིས་སྨྱན་བྱེད་ཀྱི་ཕྱི་ནང་བཀང་སོང་།
རྐང་བ་ཡ་གཅིག་འཕྲོག་སོང་བའི་བུད་མེད་ཅིག་གིས།
ངའི་བཟའ་ཟླ་གང་ན་ཡོད། ངའི་གཅེས་ཕྲུག་གང་ན་ཡོད་ཅེས།
སྨན་ཁང་ཕྱི་ནང་ན་རིག་རིག་ཀུན་ལ་འདྲི། །
མིག་འབྱེད་བཙུམ་གྱི་ཡུན་ལ།
ཁྱེད་ཀྱི་ཚེ་སྲོག་སྒུལ་བ་ནས།
84



2011ལོའི་སྙན་ངག
བདག་གི་སེམས་པ་སྒུལ་བའི་བར་གྱི་མྱོང་སྣང་རེ་རེས།
རེས་གསལ་རེས་མོག་གི་མི་ཚེའི་ཤོག་བུའི་སྟེང་ལ།
ང་ཚོས་རི་མོ་ཅི་ཞིག་འབྲི་འོས། སྙུག་ཁ་ཇི་ལྟར་བསྐོར་འོས།
དབང་ཤེས་སེར་བོ།
རྩིག་ལྡེབས་སུ་བཀལ་བའི་མེ་ལོང་གིས་ཁོ་བོའི་ལང་ཚོ་ལ་ཕྲག་དོག་
སྐྱེ་དུས་ནི། །
ནམ་རྒྱུན་གྱི་ཞོགས་པ་དང་ས་སྲོད་དེ། །
སྐྱ་རེངས་མ་ཤར་སྔོན་གྱི་ནམ་སྟོད་ཀྱང་ཡིན་སྲིད། །
མིག་དབང་གི་མཐའ་ཡས་པའི་ལོངས་སྤྱོད་ཀྱི་རྡུལ་ཕྲན་རེ་རེའི་སྟེང་དུ།
ཐེད་པོར་གྱུར་པའི་དཔེ་ཆ་དག་སྟོན་མཇུག་གི་ལོ་མ་སེར་བོ་བཞིན་
ལྷུང་ཚེ།
ངས་མགོ་བོ་མཁའ་ལ་དགྱེ་ཐབས་བྲལ།
ཉལ་སའི་ནང་དུ་ངས་དེ་ལྟར་བསམ་དུས།
སྒེའུ་ཁུང་གི་སྲུབས་ཀ་ལས་རླུང་བུ་ཞིག་ལྡང་འོང་སྟེ།
རྣོ་སྦྲེང་ལགས། ཕྱི་རོལ་ཏུ་འོང་སྟེ་མེས་པོ་དག་གི་ཆོས་ཉིད་ལ་བསྟུན་
རོགས་ཟེར། །
ངས་ནི་ལན་དུ་ང་ལ་རོ་སྒམ་མི་དགོས་ཞེས་ཞུས།
ཏག་ཏག་སྐབས་དེ་ནི་ཁོ་བོས་འདོད་བློ་སྐོང་མི་ཐུབ་པའི་དཔེ་སྒྲོམ་ལ་
བལྟས་ཏེ།
85



iiis
s
, 11
•
All
Abs
mstims
; ས པ ས ས * :
༤༣ ༤༤ ༠༠ པར ༤༤
མ
་
1:|: གཟི་མིག་དཔེ་ཚོགས།
ས
མིག་ཆུ་མཁུར་ཚོས་ཀྱི་གཞུང་རྟ་བརྒྱུད་ནས་འཐོར་བའི་ཉིན་མ་དང་བོ་
ལ་འཁེལ་ཡོད།
ཁུ་སིམ་མེར་རབ་རིབ་ཀྱི་སྡུག་སྐད་ཤོར་བ།
ཤར་ནས་ལྷོ་དང་ལྷོ་ནས་ནུབ་ལ་འཁུར་བའི་ཡང་མོ་བལ་ལྟ་བུའི་གད་
སྙིགས་ཁག
ཁབ་མིག་གི་བློ་གྲོས་ཀྱིས་མེ་ལོང་ནང་གི་འཇིག་རྟེན་ལ་བལྟ་བའི་སྐད་སྒྲ་
ཆེ་བའི་ཇག་ཚོགས།
མིག་ཟུང་ཐེད་པོ་དང་རྣ་བ་རུལ་བས་སའི་གོ་ལའི་བྲང་གཞུང་ལ་བརླན་
པའི་རྣམ་ཤེས་ཕྲ་མོ།
མེས་པོའི་གྲུ་གཟིངས་ཀྱི་ཞེང་ཚད་ལ་མཆིན་སྙིང་མཆོད་འདྲའི་སྒེའུ་ཁུང་
ཆུང་ཆུང་།
མཆོད་རྫས་ཀྱི་གྲས་ན་འབུར་གཟུགས་མངོན་པ་ཡོད་དོ་ཅོག་དབྱངས་
ཅན་མའི་དངོས་གྲུབ་མ་ཡིན་ཏེ།
ཚེར་མ་གོས་ཀྱིས་གཡོགས་པའི་བསླབ་བྱ་དང་། སྐྱག་པ་ཁ་བས་གཡོགས་
པའི་དགོད་གཏམ།
ད་དུང་སའི་གོ་ལའི་སྟེང་གི་རྒྱལ་ས་རེ་རེ་ན་ལག་རྟེན་ལ་འཁེན་པའི་སློང་
མོ་བ་བྲེད་པོ། །
འཇིག་རྟེན་ན་རྨི་ལམ་ལྟ་བུའི་རྨི་ལམ་འཚོལ་མཁན་གྱི་ཤོག་བྱ།།
ང་རྒྱལ་གྱི་རྣ་ལུང་ཡིན་ནམ། གཟི་བརྗིད་ཀྱི་ཕོ་བྲང་ཡིན་ནམ།
རང་གི་རྨི་ལམ་འཚོལ་བཞིན་རིགས་ཀྱི་དཔའ་གཏམ་སྒྲོག་བཞིན་པའི་
86



་་་་
2011ལོའི་སྙན་ངག
རང་བྱུང་གི་མི་བུ།
རྒྱ་སེ་མེ་ཏོག་བཙོང་སྟེ་འཚོ་བ་རོལ་མཁན།
འབར་ཞུན་འཚོང་མཁན་གྱི་བུ་མོ་ཆུང་ཆུང་དེ་དང་འདྲ་བར། །
ཟས་གོས་གནས་མལ་ཉི་ཚེ་བའི་འཚོ་བ་རོལ་གྱིན་ཡོད་ནའང་།
གདངས་དབྱངས་ལས་བྱང་སེམས་ཀྱི་ཐུགས་བསྐྱེད་འཆད་ཐུབ་མཁན་
གྱི་རྔོན་པ། །
རྣམ་དཔྱོད་ཀྱི་སྡེར་མོས་ཕྲག་པ་ཏོག་གྱིན་པའི་དཀྱིལ་འཁོར་གྱི་ཐིག་རྩ།
རླུང་ནག་འཚུབ་མའོ། དར་ལྕེ་ཟད་པོའོ། །
མིག་ཆུས་ཁྱོད་ཀྱི་རྨི་ལམ་བརླན་སྲིད།
– སྤུན་གྲོགས་རེ་ཟུང་ལ་བྲིས་པ།
འཚོ་བ་ནི་སུས་ཀྱང་ཚོད་དཔག་བྱེད་ཐབས་བྲལ་བའི་གསང་བའི་ཨང་ཀི་
ཞིག་རེད་ཨང་།
འཚོ་བ་ནི་རྨི་ལམ་གྱི་སྣེ་མོར་སིམ་པའི་གཞུང་ལུགས་ཀྱི་སྒྲོམ་གཞི་ཉག་
ཅིག་མ་རེད་ཨང་།
ཞོགས་པ་སྔ་མོར་ངས་སྒེའུ་ཁུང་ཕྱི་རོལ་ལ་བལྟས་ཏེ།
མིག་ཆུ་འཐུང་མྱོང་བའི་དབྱར་གཞུང་ཞིག་དྲན་སོང་།
ང་རྒྱལ་བཏུས་མྱོང་བའི་དགོད་སྒྲ་ཞིག་དྲན་སོང་།
མིག་རྡེབ་ཙམ་གྱི་ཡུན་ལ་འཚོ་བས་བརྙས་བཅོས་མང་དུ་བཏང་ཞིང་།
ས་གཞི་ནི་འདི་ཞེས་མཛུབ་མོ་ཀེར་ཞོར་དུ།
གནམ་སྔོན་པོ་ཡང་། དྭངས་ཤིང་གཙང་བའི་ཉེས་མེད་ཀྱི་གཞོན་ནུ་ཚོར་
7



..
: :::;,:
;
s
::,
sta
r
t 5:45. JI••
• tiiulisuuuullst
l eusess.turessl1theussic
1:
whrston 48
> ན ར བ བ མ ཙྩ
sses ཛཱདྷར༠st
: མ
ད ༠
༠༩༠༤༠༠༠
1:|:
གཟི་མིག་དཔེ་ཚོགས།
ཞེད་ཀྱིན་པ་ཚོར་བྱུང་།
རུས་པས་རུས་པར་བརླན་པ་ལས།
མཆིན་པས་གློ་བར་མཆོད་པ་ལས།
ངའི་སྨྲ་བ་ཁུ་སིམ་མེར་གཉིད་ལ་ཡུར་ཚར་མོད།
ཉ་གང་བའི་མཚན་མོ་ཞིག་ལ།
ཁྱོད་རང་འཇམ་ཐང་ཐིང་གིས་འོང་སྟེ།
ཟླ་འོད་ལས་གྲོགས་འོད་གསལ་ཞེས་བརྗོད་པར་ང་རང་གདེང་ཚོད་ཡོད།
(2011ལོའི《ཟླ་ཟེར》དེབ་དང་པོ་ལས་བདམས)



2011ལོའི་སྙན་ངག་
དོ་ནུབ་ཀྱི་ཟླ་བས་ངའི་ཁེར་རྐྱང་
འགེམ་གྱིན་ཡོད།
སྒྲེན་པོ།
དོ་ནུབ་ཀྱི་ཟླ་བ
སྒེའུ་ཁུང་བརྟོལ་ནས་ངའི་མལ་ཁྲིའི་སྟེང་དུ་ཟགས་འོང
ཟླ་འོད་ཞི་འཇམ་གྱིས་འཕྲོས་ཡོང་སྟངས་ནི་
དགུན་དཀྱིལ་དུ་མེ་ཏོག་ཅིག་མངོན་ཆུང་གིས་འབུས་པ་དང་འདྲ་ལ
སྨྲ་བ་ཉུང་བའི་བུ་མོ་ཞིག་གསང་སྟབས་ཀྱིས་གམ་དུ་འོང་བ་དང་ཡང་འདྲ་
ཟླ་འོད་བསིལ་བསིལ་གྱི་ཀློང་ན་
དྲན་སྣང་ཟ་ཟི་ཞིག་འགྱུ་ཡིན་ཡོད
ཁེར་རྐྱང་ནི་བཟོད་མི་ནུས་པའི་སུན་སྣང་གི་དོན་མ་ཡིན་ལ
དོ་ནུབ་བར་སྣང་ན་རྒྱུ་བའི་ཟླ་བ་ཁེར་རྐྱང་འདིས
ལྷིང་འཇགས་ཀྱི་མཁའ་དབྱིངས་གཤགས་ནས་འོད་སྣང་འགྱེད་ཚུལ་ནི
ཁེར་རྐྱང་གི་འགྲེལ་ཚུལ་གཞན་ཞིག་ཡིན་ནམ
ང་སྒེའུ་ཁུང་ཁར་འགྲེང་ནས།
མིག་གིས་ནམ་མཁའ་ན་རྒྱུ་བའི་ཟླ་འོད་ལ་ལྟ་བཞིན་དེ་ལྟར་ཁེར་ལབ་བྱས
89



1:|: གཟི་མིག་དཔེ་ཚོགས།
ཁེར་རྐྱང་ནི་མུན་པའི་མཆེ་བ་དང་མཚན་མོའི་མིག་ཟུང་མ་ཡིན་ལ
ཟླ་བའི་གམ་ན་སྐབས་འཕྲལ་སྐབས་འཕྲལ་དུ་ཡལ་གྱིན་པའི
སྐར་མདའི་ཚོགས་ཀྱང་མ་ཡིན
ངག་རྒྱུན་དུ་ཟླ་བའི་གུར་ཁྱིམ་ན
རི་བོང་རུམ་པའི་ཟླ་བའི་ལྷ་མོ་ཟེར་བ་ཞིག་ཡོད་ཟེར
གལ་སྲིད་དངོས་གནས་ངག་རྒྱུན་དེ་བདེན་པ་ཡིན་ན་
དོ་ནུབ་
ཁོ་བོས་སེམས་པ་ཟླ་འོད་ལ་བསྲེས་ནས་ཁོ་མོ་བཙལ་འདོད
ཁོ་མོའི་འོད་སྣང་བསྩོལ་བའི་བྱམས་དུངས་དང
ཁེར་རྐྱང་འགེམ་ཐུབ་པའི་སེམས་རྒྱ་དེའི་སླད་དུ་
དོ་ནུབ་ངས
ཆང་ཕོར་གྱི་ནང་དུ་དྭངས་གསལ་གསལ་གྱི་ཟླ་འོད་བླུགས་ནས
མི་ཡུལ་ན་ཁེར་རྐྱང་གི་སླད་དུ་མིག་ཆུ་གཏོར་བའི
ཁེར་ཧྲེང་ཧྲེང་གི་མི་རྐྱང་དང་
བརྩེ་དུངས་ཀྱིས་སྡུག་ལ་སྦྱོར་གྱིན་པའི་བུ་མོ་ཚོའི
སྡུག་བསྔལ་གྱི་ཚབ་ཏུ་ཟླ་འོད་འཐུང་གིན་ཡོད
ཟླ་འོད་ཀྱིས་ལྷིང་འཇགས་ཀྱི་མཚན་མོ་དཀྲོགས་ནས་འཛུམ་ཟེར་སྤྲོ་
སྟངས་ཀྱིས་
ཁོ་བོའི་དྲན་པ་བར་སྣང་དང་གཙང་པོའི་མཚམས་ཚིགས་བརྒལ་ཏེ
རྒྱང་རིང་བའི་ཁོ་མོའི་སར་འཕོས་འགྲོ



2011ལོའི་སྙན་ངག
མིག་ཟུང་ཀེམ་ཀེམ་གྱིས་ཁོ་བོའི་རྒྱབ་གཟུགས་ཨེ་མཐོང་ལ་རེ་བའི་
རྣ་བ་ཀྲོག་ཀྲོག་གིས་ཁོ་བོའི་སྐད་སྒྲ་ཨེ་ཐོས་ལ་སྒུག་པའི
ཁོ་མོ་
ཁོ་མོས་ཀྱང་དོ་ནུབ་ཀྱི་རི་བོང་རུམ་པའི་ལྷ་མོ་ནང་བཞིན
ཁེར་རྐྱང་གི་ཀློང་ན་དྲན་གདུང་གི་གླིང་བུ་དལ་གྱིས་འབུད་ཀྱིན་ཡོད་སྲིད
གལ་སྲིད་འཇིག་རྟེན་འདིར་ཉིན་དགོང་གི་དབྱེ་ཁྱད་མེད་ན་
གལ་སྲིད་མི་ཡུལ་འདིར་བརྩེ་སེམས་དང་དྲན་པ་མེད་ན་
ཟླ་འོད་ནི་ཅི ཉི་འོད་ཀྱང་ཅི་
དེ་བཞིན་ཞེ་འདང་དང་བྱམས་སེམས་ཀྱང
པའེ་ཏོ་ཧྥུན་གྱི་ཟླ་འོད་མཉམ་སྒྲོག་རོལ་མོ་དཀྲོལ་བའི་དབྱངས་ནི་
བཙའ་ཡིས་ཟིན་ཐབས་བྲལ་བའི
མིའི་རིགས་ཀྱི་ཁེར་རྐྱང་དང་ཁེར་རྐྱང་དེ་ལས་འགོངས་པའི་
རང་དབང་གི་ཟླ་བའི་ལྷ་མོ་དེ་རེད་ཨང
ང་སྒྲེན་གཟུགས་སུ་བུད་ནས་ཟླ་བའི་གཙང་པོ་རུ་ཁྲུས་ལ་རོལ་ཞོར
སེམས་ལ་དེ་ལྟར་བསམ་
ད་དུང་ཚངས་དབྱངས་པའི་མགུར་མ་སྙན་མོ་དེ་ཡང
དོ་ནུབ་ཚོད་ཚོད་ལ་ངའི་ཁེར་རྐྱང་གི་སྣོན་པ་རུ
སེམས་དབུས་སུ་རླབས་རིས་ནང་བཞིན་ཤག་ཤག་བཞུར་འོང
“ཤར་ཕྱོགས་རི་བོའི་རྩེ་ནས
དཀར་གསལ་ཟླ་བ་ཤར་བྱུང
ས



1:|: : གཟི་མིག་དཔེ་ཚོགས།
མ་སྐྱེས་ཨ་མའི་ཞལ་རས་
ཡིད་ལ་འཁོར་འཁོར་བྱུང་སོང”
ཟླ་བ་ཤར་ཕྱོགས་ཀྱི་ཕྲག་གོང་ནས་ཡར་མངོན་ཚུལ་ལ་ཅེར་བའི
དེ་དུས་ཀྱི་ཚངས་དབྱངས་པ་ནི་
འགྲེལ་དུ་མེད་པའི་ཁེར་རྐྱང་གི་བདག་པོ་དང་
བསམ་དུ་མེད་པའི་བརྩེ་དུངས་ཀྱི་རྒྱལ་སྲས་ཤིག་ཡིན་ནམ
ཡང་ན་དོ་ནུབ་ཀྱི་ཁོ་བོ་ནང་བཞིན
རོལ་དབྱངས་ཀྱི་གསེབ་ནས་རི་དྭགས་རྔོན་མཁན་ཞིག་ཡིན་
2010.11.25ཉིན་གྱི་ནམ་གུང་གི་ཆུ་ཚོད་གཅིག་དང་ཕྱེད་ཀའི་སྟེང་བྲིས།
(2011ལོའི《གངས་རྒྱན་མེ་ཏོག》དེབ་དང་པོ་ལས་བདམས)
92



2011ལོའི་སྙན་ངག
རུས་རྐང་གི་མཆོད་མེ།
(སྙན་ཚོམ)
བྱ་གཞུང་དབྱངས་བྷ།
འཁྲུལ་སྣང་།
སྤྲིན་པས་མིག་ཆུ་བཏང་སོང ཆུ་ཐིགས་དག་
རྡོག་རིལ་རིལ ཆང་ཕོར་དུ་འགྲིལ་ཡོང
གར་སོང་ཆ་མེད་དུ་བོར་བའི་གྲོགས་པོ་
མིག་ལམ་ནས་ཕྱི་གསལ་ནང་གསལ་དུ་རྒྱུ་མྱོང་བའི་ཡོད་ཚད
སེམས་ཁོང་ནས་སིབ་སིབ་ལྟེམས་ལྟེམས་ཀྱིས་འཁྱིལ་མྱོང་བའི་ཡོད་ཚད་
རྡོག་རིལ་རིལ རྡོག་རིལ་རིལ་ཆང་ཕོར་དུ་འགྲིལ་ཡོང
ཧུབ་གང ཧུབ་དོ ཧུབ་གསུམ…...
ང་དང་ངའི་ཆག་གྲུམ་དག་
རྡོག་རིལ་རིལ སུའི་གྲོད་ཁོག་ལ་འགྲིལ་ལམ་
རྨི་ལམ།
གཉིད་ཀྱི་བྱིའུ ཚང་མལ་དང་གྱེས་སོང
93



གཟི་མིག་དཔེ་ཚོགས།
མ
ཚ
ཤཆོ་ག་ཀརྨ་ཀམཚ
རང་སེམས་ཀྱི་སྒོ་ཟྭ་བརྒྱབ་ཏེ ཁུ་སིམ་སིམ་གྱིས་བསྡད་
ངོ་ཤེས་ཤིང་མི་ཤེས་པའི་མི་བུ་དག་གིས སྨྲ་ལྕེའི་སྒོ་གླེགས
ཁྲོག་ཁྲོག་བརྡུངས་ནའང ཚེར་མའི་གདན་སྟེང་ནས་ཁུ་སིམ་སིམ་
གྱིས་བསྡད་
མིག་ཟུང་རྡེབ་ཉེས་ཀྱི་ངང་ལ རྨི་ལམ་བཏང་བྱུང
ངོ་ཤེས་ཤིང་མི་ཤེས་པའི་མི་བུ་དག ཚེ་འདི་ཕྱི་གང་རུང་ནས་ཆས་ཏེ
མངོན་སུམ་ལས་ཀྱང་བརྗིད་འཇིགས་ཆེ་བའི་རྨི་ལམ་དུ་གཤར་བྱུང
ལྕགས་ནག་གི་སྦུ་གུ་ལས ལྦུ་བའི་མེ་ཏོག་དམར་ཆིལ་ཆིལ་མཆེད་དུས
རྫས་དུད་དང དམར་སྨུག་གི་ངོ་གདོང་དག །
སྐད་ཅིག་སྐད་ཅིག་ལ་གར་སོང་ཆ་མེད་དུ་ཡལ་སོང་
སྦི་རག་དམ་བུ་རེ་རེ་ནང་བཞིན
རྒྱུ་མ་དཀར་ནག་གི་ཁུགས་པ་ནས་གར་སོང་རྗེས་མེད་དུ་གྱུར་སོང
མཚན་མོ་དང་ཉིན་མོ།
ཉི་ཟེར་དང་བསྡོངས་པའི་རྫས་དུད་དང་ཀི་སྒྲ
དུས་ཚོད་དང་འབྲེལ་བ་མེད་པའི་ལྷ་འབོད་ཀླུ་སྐྱོབ་
སྒོར་དབྱིབས་སུ་གྲུབ་ཚར་བའི་ལམ་དང་དབང་ཚོར
མཚན་མོའི་ཐེབ་ཡོལ་གྱིས་བསྒྲིབས་རྗེས གསུར་དྲི་ཐུལ་ཡོང
སྙིང་ཉེ་བའི་རྒྱུ་སྐར་དག་མེ་རུ་སྲེག་གིན་མེད་དམ
མཚན་མོས ཉི་ཟེར་གྱོན་ཏེ ཉི་ཟེར་ལས་མཛེས་པའི་
རྐང་བྲོ་བརྒྱབ་སོང འཇའ་ཚོན་ངག་ལ་དྲངས་སོང་
04



2011ལོའི་སྙན་ངག་
ཉིན་མོ་གསར་པ་ཞིག་མགོ་བརྩམས་སོང
རུས་རྐང་གི་མཆོད་མེ།
རྒྱུ་སྐར་གྱི་ཕྲེང་བ ཁ་བ་ལྟར་ཟགས་སོང
ཁ་བ་ནི སྐུད་པ་ཆད་པའི་ཤོག་བྱ་རེ་རེ་ཡིན
ཉིན་མོ་དེ་དག མཚན་མོ་དེ་དག ཟླ་བ་དེ་དག་
གཅུ་གཟེར་བཞིན་རུས་གསེང་ནས ཁད་ཀྱིས
ཁད་ཀྱིས་འགྲོ་དུས ང་སྤྲུག་སྤྲུག་མ་གནང་རོགས
ཉི་མ གངས་རིའི་མཆོད་རྐོང་དབུས་ན་ལྷེམ་ལྷེམ་བྱེད་
མིག་ཟུང་ལ་བརྒྱུས་པའི་དུས་ཚོད་ཀྱི་མཛུབ་མོ མཛུབ་རྩེ་ན
ལྡེམ་ལྡེམ་གཡོ་བའི་མར་མེ་གཉོམ་པོ བཞེས་རོགས་གནོངས
སྙིང་ཉེ བཞེས་རོགས་གནོངས་
ཞག་ཆར།
ཟོ་ཁ་ནས་བྱོ་འདྲའི་ཞག་ཆར་དེ སུའི་མིག་ཆུ་ཡིན་ནམ
ལོ་རྒྱུས་ཀྱི་ཁྲག་ཐིགས་འཁྱིལ་བའི་ཨར་འདམ་གྱི་ལྷན་པ་བརྒྱབ་པའི་
སྲང་ལམ་དག
བཀླག་འགྲོ་ཞིང་མི་འགྲོ་བའི་སྒོ་བྱང་དག གླེང་ཆོག་ཅིང་མི་ཆོག་པའི་
གཏམ་རྒྱུད་དག
འོད་ལྟར་ཆར་ཆུས་བརྟོལ་ཞིང་བཀྲུ་བཞིན་འདུག
95



1:|: གཟི་མིག་དཔེ་ཚོགས།
ཆར་བའི་མིག་འབྲས་ངོགས་སུ ཁྲ་རིག་རིག་གིས་འཁོར་བའི་ལྷ་ས་
ཞག་ཆར་གྱིས་སྔས་མགོ་བརླན་པའི་བུད་མེད་ཀྱི་རྨི་ལམ་སིབ་སིབ་
དཔེ་རྟགས་མེད་པའི་དེབ་དེའི་ངོས་ཀྱི་ཡིག་འབྲུ་དེ་ཚོ་ནང་བཞིན་
ཤག་ཤག་ཟགས་ཡོང
ཤེལ་གྱི་སྣོད་བཅུད།
གྲོགས་པོ་ནང་བཞིན་བཙལ་ཡོང་མཁན་དེ་ཚོ་
གྲོགས་པོ་ནང་བཞིན་གདན་ལ་འཁོད་སོང་
ག་རེ་མཆོད་མཉེས་འདུག གྲོགས་པོ ཞལ་སྐོམ་བྱུང་ངམ་
དཔེ་དེབ་ཧྲལ་ཧྲུལ་ཁ་ཤས་ལས་མེད་པའི་ཁང་མིག་འདི་དང
སྙན་ངག་དམ་དུམ་དང་དུག་འབུ་ཁ་ཤས་ལས་མེད་པའི་གློག་ཀླད་འདི
གསོལ་ཇ་ཕོར་གང་གི་ཚུལ་དུ་གཙང་བཞེས་གནང་རོགས
ཁང་མིག་ཆུང་ཆུང་འདི་གཞུང་གི་རེད
གློག་ཀླད་ཆུང་ཆུང་འདིའང་གཞུང་གི་རེད
དཔེ་དེབ་ཧྲལ་ཧྲུལ་འདི་ཚོ་ང་ཡི་ཡིན་
སྙན་ངག་དམ་དུམ་འདི་ཚོའང་ང་ཡི་ཡིན་
མ་བོས་པའི་དུག་འབུ་དེ་ཚོ་སུ་ཡི་ཡིན་པ་སུ་ཡིས་ཤེས
ཤེལ་གྱི་སྒམ་ཆུང་ལྟ་བུའི་ཁང་མིག་
ཤེལ་གྱི་ལྭ་བ་གྱོན་པའི་ར་རྫི་བྱིས་པ
96



2011ལོའི་སྙན་ངག
སྟོན་ཀ
སྙིང་ཉེ རླུང་མ་ལྡང་བའི་ཡར་སྔོན་ལ
འདབ་ལོ་དག ལྗོན་པའི་ལག་མཐིལ་ན་ཡོད
རྣམ་ཤེས་ཀྱི་ཚོགས ཤ་ཁྲག་རུས་པར་ཁེན་ནས་ཡོད་པ་ནང་བཞིན
སྙིང་ཉེ རླུང་ལྡང་བྱུང
ཡལ་གའི་མཛུབ་བར་ནས འདབ་ལོ་དག་ཤོར་སོང་
རྣམ་ཤེས་ཀྱི་ཚོགས བེམ་པོ་ལས་ཤོར་བ་ནང་བཞིན་
དྲོད་ལ་སྙེག་ཅིང་འོད་ལ་དུངས་པའི
འདབ་ལོ་དག རླུང་གིས་བཏོགས་དུས་
ཉི་མར་ཐབས་ཤེས་མི་འདུག
བྱམས་པས་འཚོ་ཞིང་དད་པས་འཁྲིད་པའི་རྣམ་ཤེས་ཀྱི་ཚོགས་
ཤ་ཁྲག་ལུས་དང་ཕྲལ་དུས དཀོན་མཆོག་ལ་ཐབས་ཤེས་མེད་པ་
ནང་བཞིན
སྙིང་ཉེ ང་ཡི་འདབ་ལོ་དག་ག་པ་ག་པར་ཕྱིན་སོང
(2011 ལོའི«གངས་རྒྱན་མེ་ཏོག》དེབ་གཉིས་པ་ལས་བདམས་
97



1:|: གཟི་མིག་དཔེ་ཚོགས།
བདག་གི་རྨི་ལམ།
ལྷ་རྒྱལ་ཚེ་རིང༌།
ཁ་བ་བུ་ཡུག་ཕྱོགས་སུ་འཚུབ་ཀྱིན་ངུ་ངག་འདོན་པའི་མཚན་མོ་དེར།།
བདག་གིས་སྙིང་སྡུག་སྒེག་འཆང་ཁྱོད་ཉིད་ཡིད་ལ་ཉར་གྱིན་གཉིད་
དུ་ཡུར།།
དུད་སྨུག་ཀློང་དུ་འཁྱིལ་བའི་རྨི་ལམ་ཞིང་ཁམས་དེ་ཡི་ཕ་རོལ་གྱི།།
འབྱམས་སུ་ཀླས་པའི་ལྗང་མཛེས་ནེའུ་གསིང་འདབ་སྟོང་ཁྲོད་དུ་
ཁྱོད་ཉིད་མཐོང་།།
འཁྲེང་ཞེན་མཚར་སྡུག་མེ་ཏོག་ཁྱོད་ཞལ་སྐྱེད་མོས་ཚལ་དུ་རྣམ་
པར་བཞད།།
མི་ཕྱེད་འདོད་དུངས་བསུང་ཞིམ་ཁྱོད་མཆུའི་སྨྲ་བརྗོད་སྙན་མོར་
ཀུན་ནས་ལྡང༌།།
ཁྱོད་ཀྱི་དཀྱུས་རིང་དཀར་ནག་མཛེས་དགུར་ཕྱེད་པའི་མིག་ཟུང་
བརྩེ་འདང་གིས།།
བདག་གི་འདོད་ཞེན་སེམས་པ་ཉིད་ལ་སྔོན་མེད་སྒོ་འཕར་ཡངས་པོར་ཕྱེ།།
ཁྱོད་ཀྱི་དཀར་འཇམ་གཞོན་ཤ་ཆགས་པའི་ལག་པའི་གཉིས་འཐུང་སྣ་
98



2011ལོའི་སྙན་ངག
ཞིབཞིRAm&ཚཡིནཙནimHA
%
ཚན
ཞགས་མཆོག། །
བདག་གི་མགུལ་བར་དམ་པོར་འཁྱུད་དེ་གནག་སྣུམ་སྐྲ་ལོར་བྱིལ་
བྱིལ་བགྱིད།།
བདག་གི་སྙན་ངག་ཚིག་ཏུ་བྱས་པའི་སྙན་འགྱུར་བརྩེ་ཆེན་གླུ་དབྱངས་དེ།།
བདག་གི་དཔུང་བར་ལྷོད་མེད་འཁྲིལ་གྱིན་མགྲིན་པའི་དབྱངས་སུ་སྤྲོ་
བས་འགུགས།།
ཁྱོད་ཀྱི་བིམ་པའི་དམར་མདངས་འཛིན་པའི་ཡིད་འོང་མཆུ་སྒྲོས་འདབ་
མའི་སྟེང༌།།
མངོན་འདོད་གསར་བའི་ཆགས་ཞེན་འབར་བཞིན་བདག་གི་དཔལ་དུ་
ཉེ་བར་གཏད།།
དེ་ལ་བདག་གིས་ཁྱོད་ལ་འཁྱུད་ཕྱིར་ནམ་མཁར་ལག་པ་སྟོང་གཡུག་བྱས།།
ལྷན་ཅིག་འཛོམས་པའི་རྨི་ལམ་དཀྲོགས་ཕྱིར་རླུང་བུས་སྐད་ངན་
བར་མེད་འབྱིན།།
( 2011ལོའི《སྦྲང་ཆར》དེབ་གཉིས་པ་ལས་བདམས)
99



:|: གཟི་མིག་དཔེ་ཚོགས།
ལྷ་སའི་བུ་མོ།
ས་དམར་གྲགས་པ།
གདོད་མའི་རྨི་ལམ་གྱིས་བསྐྱངས་པའི་ཁྱོད་ཀྱི་ཞལ་རས་དཀར་དམར།
བརྩེ་དུང་གི་རྔུལ་ཆུས་ཁེབས་པའི་དཔྲལ་བའི་གཉེར་མ་རེ་རེ་ནང་བཞིན།
ལྷ་སའི་སྐྱིད་ཆུ་སྔོན་མོའི་རླབས་རིས་ལྟར་མཐའ་ནས་འགུལ་དུས། །
མི་རྣམས་ཀྱིས་ཉིན་དེ་ནས་ཁྱོད་རང་སེམས་པའི་ཟས་སུ་སྒོམ་ཚར་ལ།
ངའི་དམར་ཆུང་སྙིང་གི་འཕར་ལྡིང་མགྱོགས་པོ་བྱ་རྒྱལ་རྒོད་པོ་ཞིག་གི་
གཤོག་འགྱུར་བཞིན། །
ཁོ་མོས་བོར་བརླག་བྱུང་བའི་དྲན་གདུང་དེ་དང་བདག་གི་བརྩེ་དུངས་
འཚོལ་བར་གྱིས།
ཕ་མེས་ཀྱིས་གནང་བའི་ལྷ་སའི་བུ་མོའི་འཛུམ་མདངས་སྣུམ་པོ།
ཉི་ཟླའི་གཞིས་ཁྱིམ་ནས་ལྷུང་བའི་འོད་ཐིགས་ཚ་མོ་ཞིག་དང་འདྲ་བར།
མིག་ལམ་བརྒྱུད་ནས་སེམས་པའི་བང་དུ་བཞུར་བའི་སྒྲ་དབྱངས་འདིའི་
བར་སྟོང་ཁྲོད་ནས། །
ང་དང་ལྷན་དུ་འཚོ་ཡང་ང་དང་མཉམ་དུ་འཆི་བར་མི་བསྙེགས་པའི།
ངའི་བརྩེ་ཆེན་གྱི་ལྷ་སའི་བུ་མོ། ངའི་ལོ་རྒྱུས་ཀྱི་ཡུམ་ཆེན་ལགས།
ལྷ་སའི་བུ་མོ། བྱིས་པ་ཚོས་ལམ་སྣེ་མ་རྙེད་ན།
100



2011ལོའི་སྙན་ངག
ལྷ་སའི་བུ་མོ། སྐྱེས་པ་ཚོས་གསོལ་ཆང་མ་བཞེས་ན།
ལྷ་སའི་བུ་མོ། ཁྱོད་རང་ངའི་སྙིང་ཁ་ནས་བཟི་མི་རུང་ཨང་།
ལྷོ་བཞུད་ཀྱི་ཕྱག་ཟུང་རིང་མོས་ཆུ་འཛིན་གྱི་མིག་ཆུ་དམར་བོ་ཁྱེར་ནས།
ལྷ་སའི་བུ་མོའི་གདོང་ནས་བབས་པའི་མུ་ཏིག་གི་རྒྱུན་ཐག་དཀར་བོ་
ས་རུ་འཐོར་དུས།
གནའ་བོའི་མི་རབས་ཤིག་གི་རྟ་ཕོའི་སྲབ་ཁ་འཐེན་སའི་ཡུལ་གྲོང་
འདི་ནས།
ཡ་གླིང་གི་ས་ཆེན་ཡམ་ཡོམ་བྱས་པའི་དུས་ཚོད་དེ་དྲན་འོང་།
ཀྱེ། ང་ཡི་ལྷ་སའི་བུ་མོ། ཕྱི་མིག་ཁྲོད་ནས་ང་ལ་འོ་ཞིག་གནང་རོགས།
(2011ལོའི《ཟླ་ཟེར》དེབ་གཉིས་པ་ལས་བདམས)
101



བབབབབ
བ
བ བ
བ བ
བབབ་
1:|:༠ གཟི་མིག་དཔེ་ཚོགས།
རིནma08aཚ་བ་མཚོན་ཞིགགཞཚཚ#*
ཉག་ག་ཕ་གིར།
སེང་རྡོར།
t，
རྟ་ཕོ་ཆུ་འཐུང་རྣ་བ་བསྒྲེངས་ཏེ་ཉན་སྒུག་བྱེད་པའི་བར་གླགས་དེར།།
ང་ཡི་མདུན་ཕྱོགས་ཐང་ཁུད་རང་ནས་ངང་པ་སྐོར་ཞིག་ཚོགས་ཏེ་གྲག།
ལུག་གི་སུག་པས་རྩྭ་ལྡུམ་བཅད་དེ་དྲི་ཞིམ་སྣ་ཚོགས་རི་སྒང་འགྲོ། །
སྟོངས་ཤིང་ཕྱེ་བའི་ཉག་ག་དེ་ནས་ལྗང་སེར་གློ་དམར་ན་བུན་བཅས།།
མཚོ་ནང་པད་མོ་འདར་བ་བཞིན་གྱི་ཅི་ཞིག་ཨེ་འབུད་སྙིང་རླུང་ལྡང་།།
ཟིལ་བ་ཁྲོམ་ཁྲོམ་རྩི་ཤིང་དེ་དག་ཅི་ཞིག་ལྟར་དུ་འཚང་ཁ་རྒྱག།
དེ་དང་ལྷན་ཅིག་འཚུབ་སྐོར་གྱུ་ལེར་རྡུལ་གྱི་ཕུང་བོ་བར་སྣང་འདུག།
ཆུ་བོའི་གཞུང་ལ་མེ་ཏོག་ལྷུང་ཞིང་འོད་གུར་དང་བཅས་ཆིལ་ཆིལ་འཕྱོ།།
བདག་རང་ཅིས་ཀྱང་སྒུག་བཟོད་མེད་པར་ལུང་པ་ཀུན་ཏུ་རྒྱང་
མིག་བལྟས།། །
རླུང་ངམ་ཅི་ཞིག་ས་ཚོད་རེ་ནས་འདི་གར་གཏོད་དེ་འོང་ངམ་སྙམ།།
བུང་བའི་འཕོངས་ལ་མེ་ཏོག་འཛུགས་པའི་བྱིས་པ་དེ་ཚོ་ལོགས་ཤིག་བྲོས།།
ཆོན་མགོར་འཕངས་པའི་སྐ་རགས་ངུར་སེར་བཞོ་འབྲི་མ་ཞིག་ཁུར་
དེ་སོང་།།
1 02



2011ལོའི་སྙན་ངག
ད་སྟེ་ཉི་མ་དམར་ཐག་ཆོད་ཀྱང་ཚེག་ཆོམ་སྒྲ་ནི་ཡོད་མི་དཔེ།
ཁྱི་རྣམས་རི་གཤམ་ཟུག་སྐད་འདོན་ཞིང་གཅིག་འཕྲོར་གཅིག་ཏུ་
ཤོར་བ་ན།།
བགྲེས་སོང་འགའ་ཞིག་ནུབ་ཁར་ཕྱོགས་ཏེ་སྨིན་མ་ནང་དུ་སྡུད་
ཅིང་འདུག།
ས་ངོས་མཉམ་པའི་བྱི་བ་རྒྱ་སྨུག་མགྲིན་པ་ཁྱོགས་ཏེ་མུར་མུར་ཟ།།
ཐལ་བ་ཤུར་ཤུར་ལྕང་ཀ་རེ་གཉིས་ཕྱིར་ཞིང་ཕྱིར་ཞིང་ཙག་འགྱུ་བྱེད།།
མདའ་རྒྱང་གང་གི་རྒྱབ་མདུན་ཕྱིན་ན་ལྷས་རྩར་བྱིང་སྟེ་འགྲོར་མི་བཏུབ།།
ལྷིང་འཇགས་ཁྲོད་ཀྱི་ངང་སྒུག་འདི་འདྲ་ཁ་ཚ་དགོས་གཏུགས་མ་
རེད་དམ།།
ད་ནི་ཅིས་ཀྱང་ཉག་ག་ཕ་གིར་ཡང་སྙིང་ག་རེ་འབུད་ན་ཨང་།།
ཤིང་སྒོ་སྐྱ་བོ་ཙིར་སྒྲ་དང་བཅས་གནམ་སའི་མཚམས་སུ་ཕྱེ་བ་དང་།།
སྡེ་འདབས་ཆུ་འཁོར་ཡི་གེ་དང་བཅས་མུན་པའི་མཚམས་སུ་འབར་
བ་དང༌།།
ལམ་གྱི་བཞི་མདོར་གྲིབ་མ་འགའ་ཞིག་རིང་ཐུང་སྣ་ཚོགས་སྟོན་ཞིང་སྟེ།།
གངས་རི་ནུར་བའི་ས་ཆགས་དེ་ལ་འདི་ནས་ཕྱིན་ན་བསླེབ་བམ་ཅི།།
ད་ནི་ཅིས་ཀྱང་ཉག་ག་ཕ་གིར་ཡང་སྙིང་ག་རེ་འབུད་ན་ཨང་།།
དཀར་དམར་འདབ་མའི་ཚེ་སྲོག་འདི་དག་ཉག་ག་དེ་ནས་སྐྱེས་སམ་ཅི།།
ཉི་ཟེར་འབབ་པའི་རྒྱ་མཚོ་ཆེན་པོ་འདི་ཡི་རྒྱབ་ན་འཁྱིལ་ལམ་ཅི།།
ཁམ་ནག་སྔོ་སྐྱའི་ལྗོངས་བཀོད་རེ་རེ་རྣམ་རིག་འདྲོགས་པ་ཅིའི་ཕྱིར་ཡིན།།
103



1:|: གཟི་མིག་དཔེ་ཚོགས།
wwwwwwwམས་མག
གསེར་རྡུལ་འཐིབས་སེ་ཤ་བ་ཁྱུ་གཅིག་ཉག་ག་དེ་ནས་འཐོན་ནམ་ཅི།
ལྗང་ནག་ལོ་མའི་རྒྱབ་ཡོལ་ཅན་ཞིག་དེ་ཡི་རྗེས་སུ་འབྱོན་ནམ་ཅི།
( 2011ལོའི《གངས་རྒྱན་མེ་ཏོག》དེབ་གཉིས་པ་ལས་བདམས)
104



2011ལོའི་སྙན་ངག
ཨ་ཕ་རྗེས་སུ་དྲན་པ།
(ཞར་བཀོད་གཅིག)
བདེ་སྐྱིད་སྒྲོལ་མ།
ཨ་ཕ་དྲན་ཐེངས་རེར།
སྦྲ་ནག་དང་གུར་དཀར་འདྲེས་པའི་རུ་སྡེ་ཁྲ་མོ་ཞིག་དྲན་འོང་ལ།
ལྷུག་ལྷུག་གི་དགོད་སྒྲས་ཁེངས་པའི་གཞིས་ཁྱིམ་དྲོན་མོའི་གོ་ཁ་རུ།
བྱིས་པ་གཅེར་བུ་འགའ་རྩེད་མཚར་ངང་པང་དཀྱིལ་དུ་ཉར་བཞིན།
ལུག་ལྤགས་མཐུག་པོའི་དགུན་སློག་གི་རུམ་ཕུག་དེ།
གཅེས་ཕྲུག་ཚོའི་དྲོད་སྐྱིད་ཀྱི་ཚང་མལ་དུ་སྦྱིན་པས།
ངོ་གདོང་འཛུམ་གྱིས་ཕྱུག་པའི་འབྲོག་མི་ཕལ་བ་ཞིག་གི་བྱམས་བརྩེ་
ཤིན་ནས་ཤིན་ཏུ་དྲན།
ཨ་ཕ་དྲན་ཐེངས་རེར།
མུ་མཐའ་བྲལ་པའི་རྩྭ་ཐང་གི་ཡུལ་ལྗོངས་ཤིག་ལྷང་ངེར་དྲན་འོང་ལ།
ལུག་ཁྱུ་གོར་མ་གོར་མ་བྱས་ནས་སྤྲིན་དཀར་གྱི་འོག་ཏུ་རྒྱུ་ཞིང་། །
རས་གུར་ཆུང་ཆུང་ཁེར་ཁྱིམ་དུ་བབས་པའི་ཉེ་འགྲམ་ན།།
ཐག་རྟོད་བྱས་པའི་བཞོན་གཡག་རོག་པོའི་ངུར་སྒྲ་ལྷང་ལྷང་དང་།
ནངས་སྔ་ལངས་དང་དགོང་འཕྱི་ཉལ་གྱི་འགྲོ་འདུག་བྲེལ་མོའི་ཁྲོད།
105



.:
གཟི་མིག་དཔེ་ཚོགས།
འུར་ཆ་ཐོགས་པའི་རྫི་བོ་ཁོམ་མེད་ཅིག་གི་རྒྱབ་གཟུགས་རྟག་ནས་
རྟག་ཏུ་དྲན། །
ཨ་ཕ་དྲན་ཐེངས་རེར། །
སྐྱི་བསེར་རླུང་བུ་ཞིག་གི་མགྱོགས་ཚད་ངང་གིས་དྲན་འོང་ལ།
རི་ངོས་ལ་ཐུར་མེད་པར་བང་རྩལ་གྱིས་ཞོགས་པའི་རྟ་ཁྱུ་རྒོད་པོ་ཞིག
ཐག་ཉེ་ནས་ཐག་རིང་དང་ཐག་རིང་ནས་ཐག་ཉེ་ལ་ཕྱིན་ཚེ།
སྲབ་མདས་བསྡམས་པའི་སྒྲོག་ཆས་མང་བོ་གཉའ་སྟེང་དུ་ཁུར་ཏེ
རྟ་རྡང་ནང་ནས་ཉིན་རེར་གཏོང་འདོགས་ཀྱི་ལས་ཀ་བགྱི་བཞིན་པའི།
ཨ་ཐང་ཆད་པའི་རྟ་རྫི་རྒན་པོ་ཞིག་གི་དགྱེ་སྒུར་ལྷག་ནས་ལྷག་ཏུ་དྲན།
ཨ་ཕ་དྲན་ཐེངས་རེར། །
བྲག་དམར་པོའི་ལམ་ཆེན་སྙེག་པའི་རྡུལ་འཚུབ་ཁེར་ཆད་ཅིག་དྲན་
འོང་ལ།
སྤྱི་ཚོགས་རིང་ལུགས་འཛུགས་སྐྲུན་བྱེད་པའི་མཐོ་རླབས་ལང་ལོང་ཁྲོད།
རྟ་གསུམ་ཤིང་རྟའི་སྐྱེལ་འདྲེན་ལ་ཁ་ལོ་སྒྱུར་མཁས་ཤིང་།
ས་རྡུལ་གྱིས་ཁེངས་པའི་སྟོད་གོས་ཧྲལ་ཧྲུལ་གྱི་ཨམ་ཕྲག་ལས།
རྒྱ་གར་སིལ་ཏོག་དང་འོ་མའི་ཀ་ར་ཕྱི་རུ་བླངས་ཡོང་སྟེ།
བྱིས་པའི་རེ་སྒུག་ལ་ཞིམ་མངར་དང་གཅེས་བྱིལ་གྲངས་མེད་སྩོལ་བའི།
ངལ་རྩོལ་པ་ཕྱག་ལག་གྱོང་བོ་ཞིག་གི་རེག་བྱ་ཡུན་ནས་ཡུན་དུ་དྲན།
ཨ་ཕ་དྲན་ཐེངས་རེར།
སྐར་མའི་གྲང་འདར་ལམ་ལམ་འཕྲོ་བའི་མཚན་མོའི་མཁའ་དབྱིངས་ཤིག་
106



2011ལོའི་སྙན་ངག
དྲན་འོང་ལ།
སྤྱང་རྒན་གྱི་གཡོ་སྒྱུའི་མཆེ་སྡེར་ལ་ཐད་ཀར་དམར་འཛིང་བྱེད་
ཕོད་པ་དང་།
ཐག་རིང་མཚེར་སྤོར་ལམ་གྱི་ཁལ་གཡག་ཆུས་འཁྱེར་བ་ཡང་།
ཆུ་ནང་ཉ་མོའི་འཁྱུག་རྩལ་གྱིས་མྱུར་སྐྱོབ་བྱེད་ནུས་ཤིང་།
རང་བྱུང་སྣང་ཚུལ་གྱི་གདུག་རྩུབ་ཅི་རིགས་ལ་ནམ་ཡང་གཉའ་
མི་སྒུར་བའི། །
མཐོ་གཞོངས་དཔའ་བོའི་སྣང་བརྙན་གསོན་པོ་ཞིག་གི་གཤིས་རྒྱུད་
ཡང་ནས་ཡང་དུ་དྲན།
ཨ་ཕ་དྲན་ཐེངས་རེར། །
སློབ་གྲྭར་བསྐྱོད་པའི་སྐྱ་མི་ཁེར་འགྲོ་ཞིག་གི་རྟ་ཡི་དྲུག་ཁ་དྲན་འོང་ལ།
ལུག་བལ་ཉག་འགའ་ཙམ་ཡང་ཐང་ནས་རྒུམ་དགོས་པའི་འཚོ་བ་དམར་
ཁྲིད་བྱེད་ཞོར།
མི་ཚེ་གཅིག་ལ་རིག་གནས་མེད་དུ་མི་རུང་བའི་གོ་བརྡ་གང་མང་དུ་
སྤྲད་ཅིང་།
གཏན་ནས་རྫུན་མི་སྨྲ་ཞིང་མ་བྱིན་པའི་དངོས་པོའང་མི་ལེན་པ་དང༌།
རང་ནུས་གང་ཡོད་ཀྱིས་གཉོམ་ཆུང་དག་ལ་རོགས་རེས་གཏོང་ཕོད་
མཛད་དགོས་ཞེས།
ལམ་ཐག་རིང་བོའི་ཞལ་གསུང་ཞིག་གི་ཚིག་འབྲུ་རེ་རེ་གཏན་ནས་གཏན་
དུ་དྲན། །
107



གཟི་མིག་དཔེ་ཚོགས།
ཨ་མའི་ལོ་ལོ།
གཟུགས་སྒྲ་དྲི་རོ་རེག་བྱའི་སྒོ་ཀུན་ནས།
ཁྱོད་ལ་གཅེས། ཨ་མའི་ལོ་ལོ།
ངས་ཁྱོད་མིག་ཤེས་ཀྱི་གཞི་རུ་བཟུང་སྟེ།
ཡན་ལག་འགུལ་སྐྱོད་དང་སྙིང་རྗེའི་གདོང་ལ་ཆེར་ཅེར་ནས།
གཟུགས་ཆགས་ཕྱེ་ལེབ་མར་མེར་འཆི་བའི་རང་བཞིན་དུ་གྱུར་ན་ཡང་།
ངས་ཁྱོད་རྣ་ཤེས་ཀྱི་གཞི་རུ་བཟུང་སྟེ།
དུས་མིན་ངུ་དགོད་དང་ལབ་གླེང་ལ་ཉན་ཉན་ནས།
སྒྲར་ཆགས་རི་དྭགས་རྔོན་པས་བསད་པའི་མཇུག་འབྲས་སུ་གྱུར་ནའང་།
ངས་ཁྱོད་སྣ་ཤེས་ཀྱི་གཞི་རུ་བཟུང་སྟེ།
མི་གཙང་གཅིན་བྲུན་དང་ལུས་དྲི་ལ་སྣོམ་སྣོམ་ནས།
དྲིར་ཆགས་བུང་བ་མེ་ཏོག་ཏུ་འཐུམ་པའི་དཔེ་ཟླར་གྱུར་ནའང་།
ངས་ཁྱོད་ལྕེ་ཤེས་ཀྱི་གཞི་རུ་བཟུང་སྟེ།
སྣ་སྒོའི་ངར་སྣབས་དང་ཁ་མཆིལ་འཇིབ་འཇིབ་ནས།
རོར་ཆགས་ཉ་མོ་ལྕགས་ཀྱུས་བཟུང་བའི་གནས་ལུགས་སུ་གྱུར་ནའང་།
ངས་ཁྱོད་ལུས་ཤེས་ཀྱི་གཞི་རུ་བཟུང་སྟེ། །
དམར་ཆུང་མཆུ་ཏོ་དང་གཅེར་ལུས་དང་གར་སྦྱར་སྦྱར་ནས།
རེག་ཆགས་གླང་བོ་འདམ་དུ་བྱིང་བའི་ངོ་བོ་རུ་གྱུར་ནའང་།
ཚེ་གང་བོར་འགྱོད་སྣང་ཞིག་ཅི་ལ་མཆིས།
( 2011ལོའི《སྦྲང་ཆར》དེབ་གཉིས་པ་ལས་བདམས)
108



2011ལོའི་སྙན་ངག
མ
ཁ༡ :: 1:
ཉི་མ་དང་བར་ཐག་མི་འདུག
བོད་གཞུག་སྐྱིད།
ཆར་བ་ཟམ་ཟིམ་ཞིག་གིས་ས་གཞིའི་ངོ་གདོང་བཀྲུས་ཤུལ་ན།
ལྗང་ནེམ་ནེམ་གྱི་ལྕང་མོ་མ་ལུས་དལ་བ་དལ་བུར་གཡོ། །
མེ་ཏོག་གི་འདབ་མ་དེའང་སེམས་ཀྱི་དགའ་སྤྲོ་མ་ཤོང་བའི་ཁྱེའུ་ཞིག་དང་
ཅི་འདྲའི་མཚུངས་ཨང་།
སྐྱ་རེངས་སྔོན་གྱི་མཚམས་སྤྲིན་དག་ནི། །
ཁ་དོག་སྣ་ཚོགས་ཀྱིས་བརྒྱན་ནས་ག་ལེར་རྒྱང་དུ་ཡལ་ལ།
གནམ་མཐའ་ནས་བསྲིངས་པའི་སྤྲིན་དཀར་ལེབ་མོ་དེའང་།
ངའི་ལག་ན་འཁྱིལ་བའི་ཁ་བཏགས་ལས་ཀྱང་དཀར་ཞིང་གཙང་།
ཉི་འཆར་གྱི་མཛེས་སྡུག་དང་བཀྲག་མདངས་ལ་སྒུག་དུས།
ཕྱེ་ལེབ་ག་ཚོད་ཅིག་ཤི་བའི་རྗེས་སུ་ཡང་བསྐྱར་ཕྱེ་ལེབ་ཀྱི་སྐྱེ་བ་
བླངས་ནས་ཡོད་ལ།
རེ་སྒུག་དང་སྨོན་པ་བསྣམས་པའི་བྱེའུ་ཆུང་འཇོལ་མོས་ཀྱང་།
མི་ཚེ་འདིར་ཞེན་ཆགས་དང་ཕྱིར་མིག་ཅི་འདྲ་ཞིག་བཞག་ནས་སོང་
ཡོད་ཨང་།
109



ཨུ་ གཟི་མིག་དཔེ་ཚོགས།
དེ་དག་དྲན་དྲགས་པས་ཡིན་ནམ།
ཡང་ན་སྒུག་ཡུན་རིང་དྲགས་སོང་།
ཡང་ན་ཉི་འོད་འཚེར་དྲགས་སོང་།
རྨི་ལམ་ལྟ་བུའི་སྐད་ཅིག་མ་དེར་སྨྲ་སྒོ་ཡོངས་སུ་ཁེགས་སོང་།
ཉི་འོད་དེར་ཕྱོགས་རིས་མེད་ཚུལ་བསམ་ན།
ཉི་འོད་དེར་དྲོད་འཁོལ་འཛོམས་ཚུལ་དྲན་ན།
ད་དུང་རླུང་འཚུབ་ཀྱི་ཁ་གཏད་ན། ཉི་འཛིན་གྱི་སོ་བར་ནས།
ཉི་མའི་དཀྱིལ་འཁོར་དེ་ལ། །
ལེགས་ཉེས་ཀྱི་བདེ་སྡུག་འདྲི་མཁན་ཨེ་ཡོད་བསམ་དུས།
ཉི་འོད་ལ་དགའ་བའི་གླུ་དབྱངས་དེ་ཉི་མ་ཁོ་ནར་ཕུལ་འདོད་ཅིང་།
མུ་ཏིག་ལྟ་བུའི་མིག་ཆུའི་ཕྲེང་རྡོག་ལ་འཁྲེན་ནས།
ཉི་མའི་གདོང་ལ་ཤུགས་ཀྱིས་ཟགས་སོང་།
སྐད་ཅིག་མ་དེར། ཡལ་བ་མེད་པའི་ཉི་མའི་བཀྲག་མདངས་དེས་ཀྱང་།
འགྱུར་བ་མེད་པའི་ཉི་མའི་དྲོད་འཁོལ་དེས་ཀྱང་། །
དྲི་མ་མེད་པའི་ཉི་མའི་དཀྱིལ་འཁོར་དེས་ཀྱང་།
རེ་ཞིག་རྟ་བདུན་པོར་དལ་གྱིས་བཞུད་པར་སྐུལ་སོང་ལ།
དམར་མདངས་ལྷག་ཏུ་རྒྱས་ནས་འཛུམ་ཙམ་བྱས་པ་དེ་ནི།
ཉི་འཆར་ལ་སྒུག་པར་བསྔགས་བརྗོད་གནང་བ་དང་མཚུངས་ལ།
འོད་ཟེར་མིག་དབང་འཕྲོག་པ་དེ་ཡིས།
སྐྱིད་ཉལ་ཁོ་ན་བྱེད་པའི་རྨི་ལམ་དེ་ད་ནི་སད་རན་པའི་ཁ་ཏ་གནང་བ་
110



2011ལོའི་སྙན་ངག
དང་འདྲ།
ཐ་ན་ཉི་འཆར་ལ་འཁྲེང་བའི་རེ་སྒུག་ལྕི་མོ་དེ་དག་ཀྱང་།
ཉི་འོད་མིན་ནམ་ཞེས་ཀུ་རེ་རྩེ་བ་དང་ཡང་འདྲ། །
སྐྱེ་དགུ་ལ་དང་བ་འདྲེན་པའི་སླད་དུ། །
ཉི་མའི་འོད་སྣང་དེར་སྐད་ཅིག་ལའང་སོས་དལ་བྱེད་ཁོམ་མེད་དེ།
མེ་ཏོག་འབུས་པའི་ཟེའུ་འབྲུ་རེ་རེ་ས་བོན་སྐྱེས་སའི་མྱུ་གུ་རེ་རེ།
ད་དུང་ཆར་ཞོད་ཆེན་པོའི་འདམ་མྱུག་ཁྲོད་ན། །
ཚེ་སྲོག་ལ་འཇུས་པའི་གྲོག་མ་རྐེད་ཆད་དེའི་སླད་དུ།
ལམ་ལ་ཆས་དགོས་བྱུང་སོང་ཡང་།
ཉི་འོད་སེམས་ལ་ཟུགས་པས་བར་ཐག་མི་འདུག
གནམ་ས་ཁ་ཐག་རིང་ནའང་། ཉིན་མཚན་སོ་སོར་སྣང་ནའང་།
འཕེལ་འགྲིབ་དལ་བའི་ཉི་ཟེར་གྱི་ཉག་མ་རེ་རེ།།
ངའི་བ་སྤུ་རེ་རེ་ཡི་གསེབ་ཏུ་ཟུག་སོང་།
(2011 ལོའི《ཟླ་ཟེར》དེབ་གཉིས་པ་ལས་བདམས)



གཟི་མིག་དཔེ་ཚོགས།
མགོ་དཀྲིས་དམར་པོ་དྲན་པ།
- ཞིང་གྲོང་གི་ཨ་ཅེ་གཉིས་ལ།
གླིང་བུ།
དཔྱིད་འགོ་མའི་བསིལ་རླུང་དང་བསྡོངས་ནས
ཁྱོད་རང་སླར་ཡང་ཞིང་ཚིགས་ཀྱི་རྣང་མའི་བར་ནས་མངོན་ཆུང་གིས་
འཛུམ་ཏེ
སེམས་འདུན་དྲོན་མོ་ལུད་ཕུང་གི་རྡུལ་འཚུབ་ཀློང་ལ་བཏབ་ཅིང
ས་བོན་དང་ལྷན་དུ་སྦས་པའི་གསང་བ་ལྗང་མདོག་ཅན་གང་མང་
ཁྱོད་ཀྱི་བློ་ཁོག་ཡངས་མོར་སུ་ཞིག་གིས་ཆེད་དུ་མ་བྲིས་པར་འོད་མདངས་
ལམ་ལམ་བཀྲ
ཉིན་གུང་གི་ཚ་ཟེར་འོག་ཏུ་མེ་ཏོག་བཞིན་མཛེས་པའི་མགོ་དཀྲིས་དམར་
པོ་དེ་དཀྲིས་ཏེ
ཡུག་ལྡུམ་ཕོན་པོ་ཞིག་མཆན་ལ་བ ཙིར་ཞིང་ཡར་དགྱེ་མར་སྒུར་གྱི་སྟངས་
སྟབས་བར་ནས་
བློ་ངོར་བཀལ་བའི་སྐྱེས་པ་སུ་ཞིག་གི་ཡིད་འོང་གི་ཉམས་འགྱུར་མཐའ་
དག་དར་ཅིག་དྲན་ཞོར
ཁུ་བྱུག་ལས་ཀྱང་སྙན་པའི་ལ་གཞས་ཚན་པ་ཞིག་ལྗང་མྱུག་གི་སྐྱེ་སྟོབས་
112



2011ལོའི་སྙན་ངག
དང་མཉམ་དུ་བརྫིས་
སྙེ་མའི་རླབས་རིས་གཡོ་བའི་ངོགས་སུ་ཚེགས་ཡང་གིས་འགྲེང་སྟེ
གྲོ་ཤོག་རེ་རེ་ནང་མའི་ངོས་སུ་འགྱིག་རྡེའུ་ལྟར་བསྒྲིགས་ཤིང་
སྟོན་རླུང་གིས་སྒུལ་ཕོད་ལ་མ་ཕོད་པའི་མགོ་དཀྲིས་དམར་པོའི་འོག་ཏུ
ཡུལ་སིལ་གྱི་དམར་མདངས་ལ་འཁུ་བའི་འཛུམ་ཀོང་མཉེན་མོའི་བར་ནས
ད་དུང་ཆད་སྣང་དབེན་པའི་དགོད་སྒྲ་རིང་མོ་ཞིག་ཞིང་གྲོང་གི་མཁའ་
དབྱིངས་སུ་བཀྱགས
ཁྱིམ་ལས་ཙག་ཙིག་གི་དཀའ་སྡུག་ཁྲོད་དུ་ནར་སོན་པ་ནས
ཞིང་གྲོང་གི་རྣང་མ་ཁོ་ན་ཁྱོད་ཀྱི་རེ་སྨོན་ཀྱི་མཁའ་དབྱིངས་སུ་
བཟོས་པ་ལྟར་
དུས་བཞིའི་གོ་རིམ་ཧྲིལ་པོར་རྣང་མ་དང་མཉམ་དུ་བསྡད་དེ
ཁྱོད་ཀྱི་དབྱར་དགུན་སྟོན་དཔྱིད་ཀྱི་ཐོབ་ཤོར་ཡོད་ཚད
རྣང་མའི་ངོས་དང་མགོ་དཀྲིས་དམར་པོའི་ལྟེབས་ཁུགས་སུ་གསང་བ་
བཞིན་སྦས་ཡོད་ཨང
རྟ་གོང་གི་བག་ངུ་དང་ལྷན་དུ་གནས་ཡུལ་རིང་མོ་མིག་ཆུས་བྲིས་ཤིང
མཚན་ནུབ་ཀྱི་སྐར་མདའ་བཞིན་ཡལ་བའི་མགོ་དཀྲིས་དམར་པོ་དེ
ངའི་འོད་ལམ་ལམ་གྱི་མིག་མདངས་ཁྲོད་དམར་པོ་ནས་ནག་པོར་
འགྱུར་དུས
ངས་ཞིང་གྲོང་གི་ནམ་མཁའ་གཤགས་པའི་སྨྲེང་བའི་རི་ཀླུ་ཞིག་
ལེན་བཞིན
113



1:|: གཟི་མིག་དཔེ་ཚོགས།
རྣང་མ་ལྟར་ཁོད་ཡངས་པའི་ཁྱོད་ཀྱི་སེམས་ལྗོངས་མྱུལ་གྱིན་ཡོད
མགོ་དཀྲིས་དམར་པོ་ཅན་གྱི་ཨ་ཅེ་ལགས… ...
2011.2.12ཀྱི་མཚན་ལ་ཕ་ཡུལ་གླིང་ཚ་ནས།
( 2011ལོའི《གངས་རྒྱན་མེ་ཏོག»དེབ་གཉིས་པ་ལས་བདམས)



2011ལོའི་སྙན་ངག
རྒྱང་རིང་གི་མངའ་རིས་དང་དེས་
བསྐྱེད་པའི་འཆར་སྣང་།
(སྙན་ཚོམ)
གཅན་ཆེད་འབར།
སེམས་ཚེགས་ཁྲོད་ཀྱི་མངའ་རིས།
ང་ད་ལྟ་མངའ་རིས་སུ་ཡོད་ཀྱང་།
ང་ལ། སེམས་ཁོང་གི་མངའ་རིས་དང་རྒྱང་ཐག་རིང་བའི་ཚོར་བ་ཞིག་
སྐྱེ་བཞིན་འདུག
བྱེ་མའི་ཀློང་གི་མངའ་རིས་དང་མངའ་རིས་པ་ཚོ།
ད་དུང་ལྗང་མདོག་སྐྱོར་མཁན་གྱི་ཤིང་སྡོང་ཐར་ཐོར་དེ་དག་སྙིང་རེ་
རྗེ་ཨང་།
མངའ་རིས་དང་ད་ལྟའི་མངའ་རིས་པ་ཚོའི་བར་དུ་གཅོད་མི་ཐུབ་པའི་
ཕྱི་ཐག་ཅི་ཞིག་ཡོད་དམ། །
ཡང་ན། སྲད་བུ་གཅིག་གི་སྟེང་ལ་བརྒྱུས་པའི་ཕྲེང་རྡོག་དེ་ཡིན་ནམ།
ང་ཚོད་ཚོད་ལ་སྨེང་སེམས་ཤིག་སྐྱེས་འོངས།
ང་ལ་ཚོད་ཚོད་མེད་པར་སྡུག་བསྔལ་ཞིག་བསྩལ་འོངས།
115



1: གཟི་མིག་དཔེ་ཚོགས།
ཁྱོད་དངོས་གནས་འོད་སྲུང་གི་རྒྱུད་ལས་མཆེད་པའི་ཤ་ཁྲག་དེ་ཡིན་ནམ།
ཁྱོད་དངོས་གནས་བཀའ་ཁྲིམས་ཀྱིས་རིས་སུ་བཀུག་པའི་འབངས་མི་སེར་
དེ་ཡིན་ནམ། །
ཁྱེད་ཅག་གི་གཤིས་སུ་དཔའ་བོ་དང་དཔའ་མོ་ཚོའི། །
དཔའ་སྤོབས་ལྷབ་ལྷུབ་ཏུ་འབར་གྱིན་མེད་པའི་རྒྱུ་མཚན་ཅི་ཡིན་ནམ།
ཁྱེད་ཅག་གི་ངག་ན་བཙན་པོའི་གཟི་བརྗིད་ལྷུང་ལྷུང་གིས་འབབ་ཀྱིན་
མེད་པའི་རྒྱུ་མཚན་ཅི་ཡིན་ནམ།
ཁྱེད་ཅག་གི་སེམས་སུ་མེས་པོའི་མཛད་འཕྲིན་ལྷང་ལྷང་གིས་འཕྲོ་བ་
མེད་པའི་རྒྱུ་མཚན་ཅི་ཡིན་ནམ།
ཁྱེད་ལ་བལྟས་ཀྱིན་བལྟས་ཀྱིན། ཁྱེད་ལ་ཉན་གྱིན་ཉན་གྱིན།
ང་ཐེ་ཚོམ་གྱི་ཞགས་ཐག་གིས་དམ་པོར་བསྡམས་འོངས་ལ།
ང་ཡི་ཆད་ཀྱི་སྨྲེ་ངག་གིས་དུམ་བུར་གཏུབ་འོངས།
ལོ་རྒྱུས་ཀྱི་སྐྱི་ལྤགས་གྱོན་པའི་མངའ་རིས་པ།
མིང་ཡིག་བརྗིད་པོ་ཞིག་བསྣམས་ཡོད་པའི་མངའ་རིས་པ།
ཁྱེད་ཀྱིས། མི་གཙང་བའི་ལྗན་ལྗིན་ཁུར་ནས་ལོ་ཟླ་ག་ཚོད་འགོར་
ཡོད་དམ།
ཁྱེད་ཤིན་ཏུ་ནས་ཨ་ཐང་མི་ཆད་དམ།
ཁྱེད་ཤིན་ཏུ་ནས་སེམས་ཚེགས་མི་འཁོར་རམ།
མངའ་རིས་ཡ། ང་ལ་འཚེར་སྣང་སྐྱེ་བཞིན་འདུག
ང་ལ་འཚེར་སྣང་སྐྱེ་བཞིན་འདུག
116



#
nfan
#
spa%Bཚཙྪ
2011ལོའི་སྙན་ངག་
ང་ལ་འཚེར་སྣང་སྐྱེ་བཞིན་འདུག
ཁྱེད་སྟོང་བར་གྱུར་པའི་དུས་ཡུན་ནི་ས་ལ་ཟགས་ཀྱིན་པའི་སྐར་མདའ་དེ་
མིན་པར་སྨོན། །
ངས། མངའ་རིས་པ་ཁྱེད་ཚོ་ལ་བལྟས་ནས།
དེབ་ཐེར་གྱི་གསེང་དུ་ལྷན་ནེར་གནས་པའི་མངའ་རིས་དང་མངའ་རིས་
པ་དྲན་གྱིན་འདུག་ཨང་།
བརྗེད་མི་ཐུབ་པའི་ཁྱེད།
ངའི་མགྲིན་པའི་ལོངས་སྤྱོད་ཀྱི་འཁོར་ལོ་རུ་བཞུགས་པའི།
ངའི་ཡན་ལག་དང་ཉིང་ལག་གི་སྦུབས་སུ་འཚང་བའི། །
མངའ་རིས་དང་མངའ་རིས་པ། ཁྱེད་ཚོ་ངས་བརྗེད་ག་ལ་ཐུབ་བམ།
དུས་ཀྱི་ཚ་གདུག འཚོ་གནས་ཀྱི་ཚ་གདུག
འདི་དག་གི་བར་གསེང་ནས་མགོ་བོ་ཕྱིར་ལ་བསྣར་མཁན་དེ་སུ་ཡིན་ནམ།
ཡང་ན། འདི་དག་ལ་ལན་གྱིས་རྒོལ་མཁན་དེ་སུ་ཡིན།།
བྱེ་མའི་ཀློང་གི་མངའ་རིས་པའི་བཟོ་ལྟ་ནི།
བྱ་གླག་ཅིག་གིས་ཉི་མས་ཚ་གདུག་གྱོན་པའི་བཟོ་ལྟ་དང་ཧེ་བག་
ག་ཚོད་ཡོད་དམ།
བདག་གིས། མངའ་རིས་ཟེར་བའི་མཐའ་འཁོབ་འདི་ནས།
གུ་གེ་ཞེས་པ་དྲན་པ་དང༌། སྤུ་ཧྲེང་ཞེས་པའང་དྲན།
ཡཱ་ཙེ་ཟེར་བའི་རྒྱལ་རྒྱུད་དག་དྲན་པ་ནི།
བྱེ་མའི་ཀློང་ནས་སྔོ་ཡུག་ཡུག་གི་ཆུ་མིག་ཅིག་མཐོང་བའི་སེམས་འགྱུ་
117



1:|:ཀྱི གཟི་མིག་དཔེ་ཚོགས།
དེ་དང་ཅི་འདྲའི་འདྲ་ཨང་།
མངའ་རིས་དང་མངའ་རིས་པ་ནི་སྡོང་རྒན་སྐམ་པོ་ཞིག་གི་ཚུལ་དུ་
བདོག་ནའང༌། །
ངས་སྡོང་རྒན་དེའི་རྩད་པ་སེམས་ཀྱི་མཐིལ་ལས་འགོག་པར་མ་ནུས།
ཉིན་མཚན་མཐུད་སྦྲེལ་གྱི་མཚམས་ནས།
ངས་སྡོང་རྒན་སྐམ་པོ་དེ་ལ་ལོ་འདབ་རྒྱས་པར་རེ་ཞིང་སྒུག་ཡོད་ཨང་།
དཔྱོད་ཤེས་དང་སྤྱང་གྲུང་ཉིས་ལྡན་གྱི་བྱིའུ་ཞིག་འབབ་པར་སྙིང་ནས་
རེ་ཡོད་ཨང་།
བགྲེས་མོ་ཞིག་གིས་དོར་བའི་དྭངས་གཙང་གི་མིག་ཆུ་ལྟར་གྱི།
བགྲེས་པོ་ཞིག་གིས་གཏུབས་པའི་ཚི་དྲེག་གི་རལ་བ་ལྟར་གྱི།
བདག་པོ་དང་མགོན་སྐྱབས་མེད་པ་ནི་ཁྱེད་ཡིན་ནམ།
མངའ་རིས་དང་མངའ་རིས་པ་ཡ།
བདག་གི་མངའ་རིས་ཡ། ཁྱེད་ཀྱི་བྲང་གཞུང་ནས།
དབྱངས་གསལ་ནི་ཉི་མས་འཇུ་བཞིན་པའི་ཆབ་རོམ་དེ་དང་འདྲ་བར།
ག་ལེ་ག་ལེར། ངེད་ཅག་གི་སྐྱོ་སྡུག་གི་ངོ་བོར་འཐིམ་བཞིན་ཡོད་པ་
མ་ཡིན་ནམ། །
ཡིན་ནའང་། ཁྱེད་ཀྱིས་དཀའ་ཚེགས་དེ་དག་བརྗེད་པར་གྱིས་ཤིག
ཁྱེད་ཀྱིས་མནར་གཅོད་དེ་དག་བརྗེད་པར་གྱིས་ཤིག །
ཁྱེད་ཉིད། དེབ་ཐེར་གསེབ་ཀྱི་མངའ་རིས་ཇི་བཞིན་མཚར་སྡུག་གིས་
མདུན་དུ་བསྐྱོད་དགོས་ཡ།
118



2011ལོའི་སྙན་ངག
ཆུ་ཚོད་ཀྱི་མདའ་རྩེ་ནས་ཁྱེད་ལ་མོལ་པ།
བདག་གི་སྟོན་པ་དེས། སོ་སོ་ལ་ལས་བྱ་རེ་གནང་ཡོད་ཀྱང་།
ཆུ་ཚོད་ཀྱི་ཐག་སྒྲ་དེས་བདག་གི་གདོད་མ་གདོད་མ་ཞིག་དཀྲུག་གིན་
ཡོད་པས། །
སེམས་ཀྱི་འདོད་པ་ཁྱེད་ཕྱོགས་སུ་མི་ཤོར་བའི་རང་དབང་ཡོད་དམ།
བདག་གི་སྤྱི་བོར་བཀུར་མྱོང་བའི་ཁྱེད། །
ཁྱེད་ཀྱི་ཡན་ལག་ནི་བདག་གི་འགུལ་སྐྱོད་དེ་ཡིན་འདུག
ཁྱེད་ཀྱི་འགུལ་སྐྱོད་དེས་བདག་གི་ཡན་ལག་ལ་སྐྱོ་ངལ་སྟོབ་ཀྱིན་
ཡོད་ཨང་།
བདག་གིས་བྱེ་མའི་ལ་ཆེན་སྒྲོག་གུ་བརྟོལ་བརྟོལ་བྱས་ནས།
བདག་གིས་བྱེ་མའི་ཐང་ཆེན་ཤོག་སྐྱ་ལྟེབ་ལྟེབ་བྱས་ནས།
ཡིད་སྨོན་དང་བཅས་ཁྱེད་སར་འབྱོར་ནའང༌། །
ཁྱེད་ཀྱིས་ང་ལ་བྱིན་པའི་ཉམས་སྣང་ནི། །
བྱེ་མའི་ཐང་ཆེན་བརྒལ་གྱིན་པའི་བགྲེས་མོ་ཞིག་གི་ངང་ཚུལ་དང་
འདྲ་བོ་འདུག
ཨ་མ་ལགས་ཀྱིས། བདག་གི་མཚན་མོ་ཕྲོགས་ཏེ་ང་ལ་བཤད་པའི་
གཏམ་རྒྱུད་དང་།
ཨ་ཕ་ལགས་ཀྱིས། བདག་གི་ཉིན་དཀར་བླུས་ཏེ་ང་ལ་བཤད་པའི་
གཏམ་རྒྱུད་ནི།
119



1: གཟི་མིག་དཔེ་ཚོགས།
ཁྱེད་ཀྱི་ཕ་མེས་ཡང་མེས་ཀྱི་འཕག་འཚག་རེ་རེ་ཡིན་པར་འདུག
བདག་གིས་ཡ་མཚན་གྱིས་དེ་ཀུན་བློ་ཡི་བུམ་པར་ཉར་བ་ནི།
ཁྱེད་ཀྱི་བརྒྱུད་རིམ་དང་བཅས་པ་བསྙེལ་མི་འདོད་པས་ཡིན།
འོ། ལས་འཕྲོ་དེའི་རྐྱེན་པས། ངས་ནམ་དུ་ཡང་།
རེ་ཞིང་སྨོན་པ་ཁྱེད་ཀྱི་གཏམ་རྒྱུན་དེ་ཁོ་ན་ག་ལ་ཡིན་ཏེ།
ངས། ཁྱེད་དང་ང་ཡི་མཛའ་བརྩེའི་ཕྱི་ཐག་ནི་ལས་དབང་ཞིག་རེད་
བསམས་ནས།
ལས་དབང་དེའི་སླད་དུ་འབད་ཀྱིན་པའང་ང་ཁོ་ན་ག་ལ་ཡིན་ཨང་།
ང་། ཁྱེད་ཀྱི་འགྲམ་ངོགས་སུ་སྤོབས་པ་གནོན་མ་ཐུབ་པར་བསླེབས་པ་ནི།
ང་། ཁྱེད་ཀྱི་འཇུག་ངོགས་སུ་ཡིད་ཆེས་གཞོམ་མ་ནུས་པར་བསླེབས་པ་ནི།
ཆུ་ཚོད་ཀྱི་མདའ་རྩེ་ཁྲོད་འགྱེལ་ཟིན་པའི།
ཁྱེད་ཀྱི་རྔམ་བརྗིད་ཀྱི་སྣང་བརྙན་དང་། །
གོ་ལ་འདིའི་ཡང་རྩེ་ནས་བསྐྱར་དུ་བཞེང་སྐྲུན་བྱེད་པའི་སླད་ཡིན་ཞིང་།
ཁྱེད་ཀྱི་སྤོ་བོའི་མཛད་འཕྲིན་དང༌། ཁྱེད་ཀྱི་རྨོ་མོའི་བྱམས་སེམས།
ཁ་སང་དེ་རིང་གི་ངག་རྒྱུན་ཞིག་ཏུ་མི་འགྱུར་བའི་ཆེད་དུ་ཡིན་ལགས།
མངའ་རིས། དེ་ལྟར་ང་ཁྱེད་ཀྱི་པང་དུ་འབྱོར་བ་ནི།
རིགས་སུ་མ་གྱུར་པའི་ཁོ་ཚོ་དང་མི་འདྲ་ལ།
ཚོང་པ་ཞིག་གི་ཞག་སྡོད་དེ་དང་ཡང་མི་འདྲ་བར།
ནམ་ནམ་ཞར་ཞར། རྟག་བརྟན་མི་འགྱུར་གྱི་སེམས་པ་ཁྱེད་ལ་གླན་ནས་
ཡོད་པའི་རྟགས་ཡིན་པས།
120



་.
..
:
་
2011ལོའི་སྙན་ངག་
ཡུན་རིང་ལ་མ་ཐུག་པའི་གཉེན་ཉེ་ཞིག་བསླེབས་པ་ནང་བཞིན། །
དགའ་སྤྲོའི་ཐལ་མོ་སེམས་ཀྱི་མངའ་ཐང་ནས་རྡེབ་ན་ཆོག་ཨང་།
མངའ་རིས་ཡ། གང་ལྟར་ཁྱེད་ཀྱིས་རང་ལུས་ཀྱི་མི་གཙང་བའི་ར་རིའི་
དྲི་མ་དག་འབྱིད་རོགས།
ཁྱེད་ཉིད་ཨ་ཕ་དང་ཨ་མ་གཉིས་ཀྱིས་བཤད་པའི་གཏམ་རྒྱུད་ནང་བཞིན་
ཆས་དང་།
ཡིད་ཆེས་ཀློང་གི་ཉི་འོད་ཁྱེད་ཀྱི་རི་རྩེ་རུ་འཕྲོས་འདུག་གོ།
（2011ལོའི《སྦྲང་ཆར》དེབ་གཉིས་པ་ལས་བདམས)
121



གཟི་མིག་དཔེ་ཚོགས།
སྙན་ངག་ཚན་པ་གསུམ།
དགའ་དགའ།
ཕ་ས།
ངས་འོད་ཐིག་ནག་པོ་ཞིག་གི་མཐའ་ཁ་ནས།
ཁྱོད་ཀྱི་གཟུགས་པོ་ལ་བྱི་དོར་བྱེད་པའི་གཟུགས་མེད་ཀྱི་སྒྲ་ཞིག་ཐོས།
སྒྲ་དེ་སྟོང་བ་དང་། སྒྲ་དེ་འཇིགས་སྣང་གིས་ཁེངས་པ་ལ་ཨང་།
ཆུ་རྒྱུན་དེ་དེད་ནས་ལོ་རྒྱུས་ཀྱི་སྲུབས་ཀ་མང་བོ་ཞིག་ལ་འཛུལ་ཚེ།
དེའི་ཕུ་རིང་རྒྱུ་མེད་ནའང་། ངས་ལཱ་སྒྲོན་ཅིག་གི་འོད་ཕུང་གཡར་ནས།
བསྐལ་པའི་སྐེད་པ་བཅགས་པའི་དཔའ་བོ་ཞིག་འཕྲེད་དུ་ཉལ་བ་མཐོང་།
དབུགས་འཚུབ་འཚུབ་ཀྱིས་ང་ལ་སྐད་ཆ་ལབ་བྱུང་།
དམར་རྗེན་གྱི་དཔུང་ངར་གྱིས་ང་ལ་སྤོབས་པ་བསྩལ་བྱུང༌།
ཨ་མྱེས། ཁྱོད་འདི་ན་ཡོད་དམ།
ཁྱོད་དང་ང་།
ང་ནི་རས་ཆད་ཁུད་ཀྱི་གཅེས་མི་རུང་བའི་གོ་རེ་རྡོག་བཙོས་མ་དེ་
122



2011ལོའི་སྙན་ངག
n&st&skirag44&
g#*
#angxiefaig#*#
#wsp&
ཡིན་ཞིང་།
ཁྱོད་ཀྱིས་རྒྱ་སྲང་གི་ལྗོན་པའི་ཕག་ནས་ང་ལ་མིག་ཟུར་ཙམ་ཡང་
མ་བལྟས་ལ།
ངའི་གྲོགས་པོས་བདག་ལ་རྒྱུན་དུ། ད་ནི་རེ་ཐག་ཆོད་ཅིག་ཅེས་ཁ་ཏ་
སློབ་གསོ་བྱེད། །
ཡིན་ཡང་། བདག་གིས། བདག་གིས།
ད་དུང་སྐྱོན་མེད། ང་ཡི་རེ་ཐག་རྟ་རྔ་ཙམ་པོ་མ་ཆད་བར་དུ་ངས་
སྒུག་ཐུབ་ཅེས། །
སེམས་གཏིང་ལ་དབུགས་ཤིག་བཏང་ཡང་།
དོན་ངོ་མར། དབུགས་དེ་དབུགས་ལྒང་གི་དབུགས་ཞུ་བ་བཞིན།
ནངས་དགོང་གི་ཇ་ཐུན་རེའི་བར་གླགས་ནས་ཤོར་འགྲོ།
ཨ་ཙི། ཁྱོད་ཨང་། འབྱུང་བ་ལྔ་ཡི་གཅེས་ཕྲུག
ངས་རེག་ན་འདོད་པའི་རེག་བྱ། ཕ་གི་ནས། །
ངའི་གདོང་བ་བཙོག་པོ་མཐོང་དུས་འཛུམ་དམུལ་ལེར་བུད་འགྲོ་ལ།
ཚུ་རུ་ནས། ད་གཟོད། ཕྱིར་འཁོར་ནས་ང་ལ་རྒྱང་ལྟ་ཐུང་ཐུང་བྱེད།
ཡིན་ཡང་། ཡིན་ཡང་།
ང་རང་ཁང་མིག་དོག་པོ་ཞིག་གི་སྦུབས་ལ་འཛུལ་ནས།
ཞུམ་གྱིན་མེད་ལ། དབུགས་རིང་ཡང་ཤོར་གྱིན་མེད། །
ངས་སྙན་ངག་འབྲི་བཞིན་ཡོད། སྙན་ངག་འབྲི་བཞིན་ཡོད།
123



e : གཟི་མིག་དཔེ་ཚོགས།
ང་ཡི་སྒལ་ཚིགས།
ང་ཡི་སྒལ་ཚིགས་ནི་མཐོན་པོ་སྒང་གི་དར་ལྕོག་དེ་ཡིན།
དར་ལྕོག་རླུང་གིས་འཁུར་ཐལ། དར་ལྕོག་ར་རོས་བཟི་བྱུང་།
ང་ཡི་སྒལ་ཚིགས་ནི་ས་རོའི་སྟེང་ན་ཡོད་པའི་གཏོར་མ་དེ་ཡིན།
གཏོར་མ་ཁྭ་ཏས་འཁྱེར་སོང་། ཁྭ་ཏ་རླུང་གིས་འདར་བྱུང་།
ང་ཡི་སྒལ་ཚིགས་ནི་བོད་ཀྱི་གཞོན་ནུ་ཞིག་གི་རུམ་ན་ཡོད།
གཞོན་ནུ་དེ་རྟ་ལ་བཅིབས་ནས། སྤང་ཐང་གི་སྦྲ་ནག་བརྗེད་སོང་།
ང་ཡི་སྒལ་ཚིགས། ང་ཡི་དར་ཆ།
( 2011 ལོའི《ཟླ་ཟེར》དེབ་གཉིས་པ་ལས་བདམས)
124



2011ལོའི་སྙན་ངག་
མིག་གསུམ་པས་ང་ལ་བལྟ་སྐབས།
སྤེན་པ་དོན་གྲུབ།
མུན་པའི་མིག་ཟུང་ཐོགས་པའི་སྔ་རོལ་ཏུ་
ངས རང་ཉིད་གཅིག་པུ་རྣམ་ཤེས་ཀྱི་ཟོ་ཆུན་དུ་བསྐོར་ཏེ
ཡངས་པའི་ས་གཞིའང་སྣོད་དུ་ཆུང་བའི
སྟོང་བསམ་གྱི་སྒྲུབ་ཕུག་དང ཁ་གསག་གི་འདུ་ལོང་ཁྲོད་ཡང་
ནས་ཡང་དུ་
ཅི་བསམ་མེད་པར ཁྱུད་མོ་གཅིག་གི་ཟུར་སྣེ་ནས ཁྱུད་མོ་ཅིག་ཤོས་
དེའི་ཟུར་སྣེར་
ཅི་ཙམ་འཁོར་བ་ཤེས་མ་སོང
ངས རང་ཉིད་ཀྱི་ཁ་དོག་གང་ཡིན་བརྗེད་ཚར་དུས་
ལྟག་ཆུ་ཆད་པའི གནམ་ཆུར་སྒུག་པའི ཐན་པས་གཙེས་པའི
ས་སྲོད་ཀྱི་སྤང་ལྗོངས་ངོས་གན་རྐྱལ་དུ་ཉལ་ཏེ འོད་རླབས་ཤིག་ལ་
སྔར་བཞིན་སྒུག།
ངས མདུན་ཕྱོགས་སུ་བསྲིངས་པའི་ཁ་ཕྱོགས་ཡོད་ཚད་ཀྱི་ཟུར་སྣེ་
འཚོལ་འདོད
གསེར་མདོག་གི་ཞིང་ཁའི་སྙེ་རླབས་ཀློང་ནས་འཚོལ་འདོད
125



མ
r
»
༢༩
| བ བ
མ ༤
༤༤
༠༨
-
༤, - :: • • ན •
•
• •i
:;
;
;;--, -
: -- བ བ
.:. :
་ བ
ར པ
:: :::::::༌::::::
:::
1:|:
：
1:|:
གཟི་མིག་དཔེ་ཚོགས།
དཀར་སེང་ངེའི་འབྲི་མོའི་འོ་ཞོའི་འཇིངས་ནས་འཚོལ་འདོད ད་དུང
ཆག་གྲུམ་ཤོར་བའི་རྨི་ལམ་གྱི་གཤོག་སྒྲོར་གཟར་ངེས་པའི་
གཟེབ་ཏུ་ཚུད་པའི་ནེ་ཙོས་ཚིག་འཇམ་ཇི་ལྟར་སྨོས་ཚུལ་དང
དམར་ཆུང་ཝ་མོ་རང་གི་ཁུང་སྒོར་ཇི་ལྟར་འགྱིང་ཚུལ
གཏི་མུག་ཕག་གིས་རང་སྲོག་ལྕེབས་བྱའི་ཟས་ལ་ཇི་ལྟར་རོལ་ཚུལ
......
རེ་རེ་བཞིན ཐམས་ཅད་ནས་ཐམས་ཅད
སྒྲོ་ཐུལ་གྱི་ཚུལ་བཞིན་ཡོད་ཚད་ལ་ཁ་དོག་བསྣན་འདོད
ང་རང་དངོས་གནས་རྒས་དུས ཡོད་ཚད་ལ་ཁ་དོག་ཤོར་འདུག
གན་རྐྱལ་དུ་ཉལ་བའི་ངས མིག་དབང་གི་སྟེང་འོག་དང་འཕྲེད་གཞུང་
བརྗེས་པའི་ངས་
རླུང་བུས་བགྲོད་མཚམས་བཞག་པའི་སྤང་ལྗོངས་ཀྱི་གཞི་ནས
དཀར་ངོགས་ཀྱི་ནམ་མཁའ་དང ཕྱི་གསལ་ནང་གསལ་གྱི་
འོད་རླབས་ཤིག
ཅི་ནས་ཀྱང་མཐོང་མ་སོང
ཁ་དོག་གིས་བསྐྱུར་བའི་འཆི་ཁ་མའི་ས་སྲོད་མང་པོར
ཟླ་བས་མུན་པའི་ཐེག་ཚད་གྱོན་པའི་མཚན་མོའི་ལཱ་ནག་ཁྲོད
རླུང་བུས་བགྲོད་མཚམས་བཞག་པའི་སྤང་ལྗོངས་ཀྱི་གཞི་རུ
ང་རང རྙིད་ནས་ལོ་མང་འགོར་བའི་སྔོ་རྩྭའི་གཞུང་རྟ་དང་ལྷན་ཅིག
སྐད་ཅིག་ཉིད་ཀྱི་འཕྲོ་འདུར་རྩ་བ་མྱགས་ནས་རུལ་གྱིན་འདུག
126



2011ལོའི་སྙན་ངག་
མིག་གསུམ་པས་ང་ལ་བལྟ་སྐབས ང་རང་དངོས་གནས་རྒས་འདུག
ང་ལ་མིག་གསུམ་པས འཇིག་རྟེན་དཀར་ངོགས་ཀྱི་ནམ་མཁའི་
ཁ་དོག་གླེང་
བདེན་ལགས མིག་གསུམ་པ།
ནམ་མཁའ་ནི་མཐིང་མདོག་དང ཚེ་སྲོག་ཀུན་གྱི་གདགས་གཞི་ལགས
བཀའ་དྲིན་ཆེ མིག་གསུམ་པ་
ཁྱེད་ཀྱི་འོད་རླབས་ཀྱི་རལ་གྲིས བདག་གི་སྙིང་ཁ་ཐད་དུ་གཤགས་
པར་མཛོད
( 2011 ལོའི«གངས་རྒྱན་མེ་ཏོག》དེབ་གཉིས་པ་ལས་བདམས)
127



:
གཟི་མིག་དཔེ་ཚོགས།
བོད། ངས་ཁྱོད་ལ་བྲིས་པ།
རྟོགས་སད་ལྷ་མོ།
ན་ཟུག་གི་ཨམ་གཙིགས་དམ་པོར་བསྡམས་ཏེ།
ཁྱོད་ཀྱི་ལོ་རྒྱུས་ཀྱི་མགུལ་བར་འཁྱུད་ཐེངས་རེར།
ངའི་ཤ་ཁྲག་རུས་གསུམ་གྱི་དྭངས་མའི་དྭངས་མ།
ཁྱོད་ཀྱི་པང་ནས་བཞུར་བའི་གངས་ཆུ་བཞིན།
སྔ་མོ་ནས་སུ་ཞིག་གིས་སྐོམ་སེལ་ལ་བ ཏུངས་ཟིན། །
དུས་ཚོད་ཀྱི་མནར་གཅོད་ཁྲོད་ན། །
ངས་ཡར་ཀླུང་གཙང་བོའི་བཞུར་རྒྱུན་འདྲ་བའི་མིག་ཆུ་དེ་ཕར་ལ་ཕྱེ་དུས།
ད་གཟོད་གསེར་རྡོག་འདྲ་བའི་བོད་འདི། །
སྔར་བཞིན་འོད་ལམ་ལམ་གྱིས་འགྱིང་ཡོད་པ་མཐོང་བྱུང་།
མི་ཚེ་སྣག་སྨྱུག་གི་ཁ་ལ་ཟད་མྱོང་བའི་རྣམ་ཤེས་འཁྱམས་པོ་དག་གིས།
ཧི་མ་ལ་ཡའི་ཉེ་འདབས་ནས།
ཁྱོད་ཉིད་དམར་རྗེན་དུ་ཕུད་མྱོང་ལ། །
ཁྱོད་ཉིད་གསང་བ་བཞིན་སྦས་ཀྱང་མྱོང༌།
རེ་བ་ཨམ་ཕྲག་གང་བཅུག་པའི་བོད་པ་ཚོས།
128



2011ལོའི་སྙན་ངག
ཁྱོད་གདོད་མ་ནས་སྙན་ངག་ཏུ་ཕབ་ཟིན་ཞིང་། །
གདོད་མ་ནས་གླུ་ངག་ཏུ་གྱེར་ཟིན་སྟབས།
ངས་ཡང་བསྐྱར་དེ་རིང་ཁྱོད་ཉིད་སེམས་པ་བཞིན་བྲིས་ན།
སུ་ཞིག་གིས་འདི་ནི་གསང་བ་རེད་ཟེར་མི་སྲིད། །
(2011ལོའི《ཟླ་ཟེར》དེབ་གཉིས་པ་ལས་བདམས)
129



1:: གཟི་མིག་དཔེ་ཚོགས།
ལག་འཇུ་གློད་ཚུལ།
ཁ་བ་ལྷ་མོ།
ཞེ་རྩ་བལ་ལས་གཉོམ་པའི་ཁྱེའུ་ཆུང་ཆུང་དེས་
སྲོད་དུས་ཀྱི་སྒོ་མོ་ཡང་ཡང་རྡུང་བྱུང
བརྩེ་བས་བརྩེ་བ་དཀྲོགས་པའི་མཚན་ཞག་གི་བང་རིམ་ནས་
ཁྱོད་ལ་ཚིག་རྩུབ་ཅིག་སྤྱི་རྒྱུ་ལྟ་ཞོག
ངོ་འཁྱག་ཅིག་བྱ་རྒྱུའང་ཡིད་ལ་མ་དྲན
ཁྱུང་གི་མཆུ་ཏོ་ལས་བཙས་པའི ཁྱེའུ་ཆུང་ཆུང
ཁྲི་ཤོར་རྒྱལ་མོར་ཕྱི་མིག་གླན་ཞིང
ཉི་ཟླ་རི་བོ་མིག་ཆུས་བརླན་ནས་བུད་སོང་བའི
མཐོ་སྒང་གི་འགྲུལ་བཞུད་དེ་དཀའ་དྲགས་སོང
གཡུ་ཡི་རལ་བ་ནས་ལྷུང་ཞིང
དུང་གི་གའུར་འཁྱུད་མི་འགྲོ་བའི་དམ་ཚིག་གི་རི་མོ་
གསེར་གྱི་རྣ་ལུང་ནས་ཤུད་ཅིང
དངུལ་གྱི་མཛུབ་དཀྲིས་ལ་འཐིམ་མི་ཆོག་པའི་མནའ་ཚིག་གི་གོར་མ
དུས་ཀུན་ཆག་མེད་ཡལ་མེད འགྱུར་མེད་གཡོ་མེད་དུ་མངོན་ཡང
ནམ་རྒྱུན ཉིན་འདི་ཙམ དུས་འདི་ཙམ ཚོད་འདི་ཙམ་ལ
13)



2011ལོའི་སྙན་ངག
ཆུ་ཡི་ཐིག་རིས་མཐའ་ན་འཛུམ་པའི་མིག་ཟུང་དྭངས་མོ་ཆ་གཅིག
སྒོ་ཕྱི་ཁྱིམ་མཚམས་ན་འཚེར་ཞིང་འཚེར་བ
ལག་ལས་ཀའི་བར་ན་འགུལ་ཞིང་འགུལ་བ་
སུ་དང་གང་གིས་ཀྱང་མ་ཚོར་བའི་གསང་བ་ཡིན་དུ་ཆུགས་ཨང
དབྱར་གཞུང་དེ་ཅི་ཙམ་བྲོ་བ་སུ་ཡིན་ལ་གསལ་ཆ་ཆེ་བ་ནང་བཞིན
རྒུན་ཆང་དེ་ག་ཙམ་ཞིམ་པ་ངའི་སེམས་ནའང་ཁྲིག་ཁྲིག་ཉུག་ཉུག་
ཡིན་མོད
དུས་དེ་ཤེད་ཅིག་ནས་མིག་ཆུ་དང་དགོད་སྒྲས་རང་རྣམ་བྲིས་ཤིང
མངར་སྐྱུར་དང་ཁ་བསྐའི་བརྡབ་གསིག་ཁུར་བའི
དབྱར་དང་དགུན་གྱི་གཞིས་ཆུང་དེ་བསམ་ན་
ངས་ཁྱོད་ལ་ཕྱི་ལག་མ་སྤྲད་རང་སྤྲད་རེད་པས
སང་ནངས་མོར་འུ་གཉིས
“སྦྲ་སྒོ་ཤར་ཡིན སྦྲེའུ་སྒོ་ནུབ་ཡིན”ཞེས་
བདེན་དོན་གྱི་ཚེར་མ་འདི
སུ་ཞིག་གི་ཐོས་འཛིན་དྲུང་དུ་སྤྲིངས་ཡོད་ལ་
སྤྲིན་དཀར་པོའི་གཉོམ་ཤ་ཁུར་བའི་ལག་འཇུ་འདིའང
དྲོད་མ་ཡལ་བར་ནས་ཅིས་ཀྱང་གློད་དགོས་བྱུང་ཡོད
2010.6. 12
( 2011 ལོའི《གངས་རྒྱན་མེ་ཏོག》དེབ་གཉིས་པ་ལས་བདམས)
131



: གཟི་མིག་དཔེ་ཚོགས།
ཁྲི་སྲོང་ལྡེའུ་བཙན།
ཁུ་བྱུག་སྔོན་མོ།
གནམ་སའི་བར་སྟོང་ཆེ་རུ་འབྱེད་མཁན་དེ་ཁྱེད་ཡིན་ནམ།
ཉི་ཟླའི་འོད་སྣང་གང་སར་འགྲེམ་མཁན་དེ་ཁྱེད་ཡིན་ནམ།
དུས་ཚོད་ཀྱི་གས་ཁ་ཞིག་ནས།
གནའ་བོའི་ཡུལ་ལྗོངས་ལ་དྲན་པ་སྐོར་ཉེས་ཤིག་གིས།
རྡོ་རིང་གི་ངོས་དང་ཡིག་རྙིང་གི་གསེབ་ནས།
ངས་ཁྱེད་རྙེད་བྱུང་། བདག་གི་མེས་པོ་ལགས།
མདའ་གྲི་མདུང་གསུམ་དང་འབྲེལ་བའི་ལོ་ཟླ་འགའ།
རླུང་འཚུབ་ཀྱིས་འཁུར་བའི་ཀི་སྒྲའི་ཀློང་ནས།
རྟ་མཆོག་ཁྲི་ཕྲག་གི་རྨིག་སྒྲས་བསྐྱལ་དུས།
ཟླུམ་གཟུགས་ཀྱི་གོ་ལ་འདི། ཅི་འདྲའི་ཆུང་ཨང་།
འདས་ཟིན་པའི་དུས་ཚོད་ལ་ཕྱིར་ལྡོག་མེད་ཀྱང་།
འོད་དུ་འཚེར་བའི་ལོ་རྒྱུས་ཀྱི་བདེན་པ་སུ་ལ་གསང་།
ཀྲོང་ངེར་འགྱིང་བའི་མི་ཡུལ་གྱི་པོ་ཏ་ལ།
ནམ་ཡང་ཁེར་རྐྱང་ཡིན་ཡང་། སྔར་བཞིན།
132



2011ལོའི་སྙན་ངག
བརྟན་བརླིང་གིས་འགྲེང་བ་ཁྱེད་ཀྱིས་མཐོང་ངམ།
མདང་ནུབ། ས་སྲོད་ཀྱི་མཚམས་སྤྲིན་དམར་པོའི་འོག་ཏུ།
ངས་རང་གི་གྲིབ་གཟུགས་ལ་བལྟས་ནས། །
ཁྱེད་ཀྱི་ཁོད་ཡངས་པའི་གསེར་མདོག་གི་ཞོགས་པར་འཁྲེང་དུས།
རང་ཉིད་ཀྱི་ལུས་ན། ད་དུང་ཡང་།
དྲོད་མ་ཡལ་བའི་ཁྱེད་ཀྱི་ཁྲག་རྒྱུན་དྭངས་མོ་ཞིག་ཡོད་པ་ཚོར།
དེ་རིང༌། ཚོར་བ་སྐྱེན་པོ་ཞིག་ཁྱེད་ཀྱི་བྲང་ཁོག་བརྒྱུད་དུས།
མུ་མེད་པའི་ནམ་མཁའ་འདིས་ཁྱེད་ཀྱི་ཐུགས་དགོངས་དྲན་ཞིང་།
སྲ་མཁྲེགས་ཀྱི་ས་གཞི་འདིས་ཁྱེད་ཀྱི་མངའ་ཐང་གླེང་གིན།
ངའི་བག་ཕེབས་དང་ཞེད་སྣང་ཡང་ཡང་དཀྲོགས་སོང༌། །
དོ་དགོང་། ངའི་དྭངས་གཙང་གི་རྨི་ལམ་ཁྲོད་དུ།
ཁྱེད་ཀྱི་རྟ་མཆོག་གི་རྨིག་སྒྲ་སྙན་མོས། །
སླར་ཡང་ངའི་རྩྭ་ཐང་དང་རི་ཀླུང་སྒུལ་གྱིན། །
མི་ཡུལ་ལ་མཚར་སྡུག་གི་གཏམ་རྒྱུད་ཅིག་བྲི་རོགས།
སང་ཉིན། སྐྱ་རེངས་ཀྱི་འབོད་བརྡ་ལྷང་ལྷང་གྲག་དུས།
ཉི་ཟེར་ལམ་ལམ་གྱི་ཀློང་ནས།
ཁྱེད་ཀྱི་ཚ་བོ་ངས། རང་ཉིད་ཀྱི་གོམ་འགྲོས་རེ་རེ།
ཁྱེད་ཀྱི་ཞབས་རྗེས་ཀྱི་ཕྱོགས་སུ་ཤུགས་ཀྱིས་སྤོ་བར་ངེས།
( 2011ལོའི《སྦྲང་ཆར》དེབ་གཉིས་པ་ལས་བདམས)
133



གཟི་མིག་དཔེ་ཚོགས།
ར།
སེམས་ཀྱི་གྲུ་ཁ།
མོག་ཟླ།
གྲུ་ཁ་འདི་བརྒྱུད་དུས།
མི་ཚེའི་འགྲུལ་བཞུད་ཀྱི་རྡོག་མགོ་དེ་རྙེད་བྱུང་།
གྲུ་ཁ་འདི་བརྒྱུད་དུས།
མི་རྣམས་ཀྱིས་ཤོག་བྱ་གཏོང་ཞིང་།
གླིང་ག་གཏོང་བའི་སོས་དལ་དེ་མཐོང་བྱུང་།
གྲུ་ཁ་འདི། གཙང་བོ་གཉིས་མཉམ་དུ་འདྲེས་པའི་གྲུ་ཁ་འདིར་
འགྲེང་དུས། །
མི་ཚེ་ཡི་མདོ་ལ་བསླེབས་པ་འདྲ་བྱུང་།
གྲུ་གཟིངས་ཀྱི་ཕྲེང་བ་བསྟར་ཅིང་། གྲུ་འདོགས་ཀྱི་སྣེ་མོ་གང་སར་འཐེན།
གྲུ་ཁ་འདི་བརྒྱུད་དུས།
ངའི་ཚེ་སྲོག་གི་གྲུ་ཐག་དེ་གང་དུ་བརྐྱངས་པ་ཚོར་བྱུང༌།
མ་བསླེབས་ཐབས་མེད་ཀྱི་གྲུ་ཁ་འདི་བརྒྱུད་དུས།
མི་ཚེ་ནི་གྲུ་གཟིངས་ཤིག་དང་མཚུངས་ཨང་། །
རྦ་རླབས་དང་ལྷན་དུ་གང་དུ་འགྲོ་བར་ཚོད་དཔག་བྱ་ཐབས་བྲལ།
གྲུ་ཁ་འདིར་ཡུན་རིང་ཙོག་སྟེ་མནོ་བསམ་གཏོང་དོན་ནི། །
134



2011ལོའི་སྙན་ངག
དོན་བྱ་མང་བོ་མང་བོ་ཞིག
རྦ་རླབས་ཇི་བཞིན་བྲང་ཁོག་ཏུ་ཡང་ཡང་འཕྱུར་བས་ཡིན།
གྲུ་ཁ་འདི་བརྒྱུད་དུས།
རླབས་ཀྱི་ང་རོས།
ང་ལ་འཇིགས་སྣང་ཞིག་སྟེར་དང་སྟེར་གྱིན་འདུག
གྲུ་ཤན་འབྲུག་མགོ་མ་དེས།
ང་ཐག་རིང་གི་ལྐོག་གཡོ་ཞིག་ལ་འཁྲིད་ཀྱིན་འདུག
( 2011ལོའི《སྦྲང་ཆར》དེབ་གཉིས་པ་ལས་བདམས)
135



: གཟི་མིག་དཔེ་ཚོགས།
རྩྭ་ཐང་།
( སྙན་ཚོམ)
ཀླུ་ཚང་སྨྱུག་རྩེན།
སྦྲ་རྒན་དུ་བ་ཅན།
གཙང་ངོགས་སུ་རུ་སྡེ་ཕྲ་མོ་ཞིག་ལྷིང་འཇགས་སུ་གནས
དུ་སྤྲིན་དལ་བུར་གཡོ་ཞིང རླུང་བུའང་བསིལ་བུར་ལྡང
མེས་པོའི་ཤུལ་བཞག་གི་རྒྱུ་ནོམ་རྩ་ཆེན་ཞིག་ལ
སྦྲ་རྒན་དུ་བ་ཅན་ཞིག ཆོན་ཐག་དང་གྲུ་ཆོན་རེ་རེས་
ནམ་ཡང་རྩྭ་ཐང་ལ་དམ་པོར་བཏགས་ཡོད།
སེང་གེ་ལྟ་བུའི་སྒོ་ཁྱི་ཞིག་ལ་རྒྱ་སྟག་ཟེར་ཞིང
མི་རབས་ནས་མི་རབས་བར་སྦྲ་རྒན་འདིའི་འདབས་ནས་སྲུང་ཡོད་
འབྲོག་པ་ཚོས་སྦྲ་རྒན་དུ་བ་ཅན་འདི
གསེར་གྱི་རུས་སྦལ་ཞིག་ཏུ་ལྟ་ཞིང་
རང་གི་སྐྱིད་སྡུག་དང་ལེགས་ཉེས་ཡོད་ཚད
ནམ་ཡང་འདི་ལས་བརྩི་ཞིང་འདི་ལས་འདའ་བར་མི་བྱེད
དུད་དྲེག་ཆགས་པའི་སྦྲ་རྒན་དུ་བ་ཅན་འདི
136



2011ལོའི་སྙན་ངག
ལོ་རྒྱུས་ཀྱི་གླེགས་བམ་མཐུག་པོ་མཐུག་པོ་ཞིག་སྟེ
རྩྭ་ཐང་ཁོ་ན་མ་གཏོགས་ཀློག་མཁན་མི་འདུག
རྫི་བོ་ཁོ་ནས་མ་གཏོགས་བཀླག་ཀྱང་མི་ཤེས་
2011.3.3
ཆུ་ཁུར་བུ་མོ།
གསོམ་དཀར་གྱི་ཟོ་བ་འདིའི་ནང་
གྲོང་ཁྱེར་དང་འདུ་འཛི་མི་ཤོང་
བུ་མོ་འདིས་གཙང་བོའི་ཟོལ་གྱིས་བཅུས་ཏེ་ཁུར་ནས་འགྲོ་བ
ལྷིང་འཇགས་ཀྱི་རྩྭ་ཐང་ཧྲིལ་པོ་ཞིག་དང
ཉིན་གཅིག་གི་ངལ་དུབ་ཁོ་ན་ཙམ་ཡིན
བུ་མོ་འདི་ལོ་ན་ཕྲ་ཡང་ལང་ཚོ་རྫོགས་པས་
རང་གི་ལས་དབང་དང་སྐྱིད་སྡུག་གཉིས་ཀྱང
ཟོ་བ་འདིའི་ནང་བཅུས་ཏེ་ཁུར་ཡོད
201 1.3.3
གཡང་འབྲི་འཛི་ཐོ་མ།
དར་གོས་སྣ་ཚོགས་ཀྱི་ལབ་ཙེ་ཞིག་དང་འདྲ་བའི
གཡང་འབྲི་འཛི་ཐོ་མ་གན་ཚེ་བླུ་ཞིག་ཡིན
འཛི་ཐོ་མ ལོ་རེ་བཞིན་རྐྱང་རྩེབས་བྱས་པས
ངེད་ཚང་ལ་གཞི་ནས་ནོར་གཡང་འཁོར་བྱུང
ངེད་ཚང་གི་བཟའ་ཉོག་གོ་ར་གང་པོ
དཀར་ཆུ་འོ་མ་ཁོ་ནས་གསོས་པའི་
137



1:|: གཟི་མིག་དཔེ་ཚོགས།
དྲིན་ལན་འདི་ནམ་ཡང་འཇལ་ཐབས་མི་འདུག
འཛི་ཐོ་མ་ཚེ་བླུར་བཏང་རྗེས
ཨ་ཕས་སྐད་ཆ་ཡ་མཚན་ཞིག་ཀྱང་གླེང་སོང
“ཡར་དེད་གྲུབ་མཐའི་མིག་ལ་དེད་ཀྱང་
ཤོར་ས་ཞིག་གཏན་ནས་མི་འདུག
གཡང་འབྲི་འཛི་ཐོ་མ
ཨ་མའི་རྣམ་ཤེས་ཡིན་པ་ཁོ་ཐག་རེད”ཟེར
2011.3.3
རྟ་རྒྱུག
གཅིག་ཤོར་གཉིས་ཤོར ཚང་མ་སྔོན་ལ་ཤོར་ཚར རག་རིས
རྒྱུག་གིན་རྒྱུག་གིན་ཁྱོད་ཀྱི་གོམ་འགྲོས་འཆོལ་ཐལ རག་རིས་
མི་མང་གིས་ཀི་སྭོ་དང་ལྷ་རྒྱལ་འཐེན་པ
ཁྱོད་ཀྱིས་ཐོས་ཀྱིན་མེད་པ་འདྲ་ཞིང
རྟ་བདག་གིས་སྐྱེས་ལྷ་ཐེངས་དགུར་བོས་པ་
དེས་ཀྱང་ཁྱོད་ལ་རྒྱུག་རོགས་དང་སྐྱོར་ཡ་མ་ཉན་
རག་རིས རག་རིས རྒྱུག་རྟ་རག་རིས
མི་མང་ཁྱོད་ལ་དགོད་ཀྱིན་འདུག་ལ
རྒྱུག་རོགས་ཚོས་ཀྱང་སྣ་ཕུ་འདེབས་ཀྱིན་འདུག
ཁྱོད་རང་གྲོ་འབྲས་ཁོ་ནས་གསོས་པའི
རྟ་བདག་གིས་མགོ་བོ་ཐེག་གིན་མི་འདུག
138



2011ལོའི་སྙན་ངག
རག་རིས རག་རིས རྒྱུག་རྟ་རག་རིས
ཁྱོད་རྟ་བརྒྱའི་རྟུ་ལུ་ཡིན་རུང་
ཁྱོད་ད་དུང་སྔར་གྱི་ཁྲི་རྟ་དེ་ཡིན་ཞིང
དེ་རིང་གི་ཁྲོམ་ཚོགས་སྐྱིད་ལ་བསྐུར་བའི
གཡང་ཆགས་ཀྱི་དགོད་སྒྲ་དེ་ཁྱོད་རང་ཡིན རག་རིས
2011.3. 4
ལུག་ཁྱུ།
རྩྭ་ཐང་ནི་ཡོལ་རས་ཕྱེས་མ་ཐག་གི་གར་སྟེགས་ཤིག་དང་འདྲ་བར
ཞོགས་པ་རེ་རེ་བཞིན་རྫི་བོ་ཚོའི་མདུན་ནས་མངོན་ཡོང
ལུག་ཁྱུ སྒེག་ཉམས་དང་གྲུང་ཤ་དོད་པའི
གར་མཁན་སུ་ཞིག་གི་གཡེར་བག་དང་འདྲ་བར
ཞོགས་པ་རེ་རེ་བཞིན་གར་སྟེགས་འདིའི་སྟེང
འཁྱུག་ཙམ་འཁྱུག་ཙམ་གནང་གིན་འདུག
རྫི་བོ་རང་ནས་སྐར་མ་སྟོང་ལྡན་དུ་འབོད་པའི
ལུག་ཁྱུ་འདི་ལ་རོལ་དབྱངས་ཤིག་ཟུར་དུ་མེད་ཀྱང
རྫི་གླུ་ཟ་ཟིའི་ཁྲོད་ནས་ནམ་ཡང་འབའ་སྒྲ་ལྷང་ལྷང་
རང་གི་རྫི་བོར་སྙན་ངག་ཅིག་གྱེར་འདོན་བྱེད་སྐད་
ལུག་ཁྱུ མཁའ་མེ་དབྱངས་ཀྱིས་བརྒྱན་པའི་ཁྲག་དང་ཡི་གེ་
ཡབ་མེས་ཀྱིས་རང་གི་རྩྭ་ཐང་ལ་གཏོར་བའི་མུ་ཏིག་སྡེར་མ་གང་པོ
ནང་སྙིང་དང་ཕྱི་ཤུན་འཛོམས་པའི་ངའི་ཁྲག་དང་ཡི་གེ
2011.3.6
139



1:|:
གཟི་མིག་དཔེ་ཚོགས།
རྩྭ་ཐང་།
ཉི་འོད་ནི་གསེར་མདོག་གི་གཙང་པོ་ཞིག་དང་འདྲ་བར
ཤར་ཕྱོགས་ཀྱི་སྤྲིན་གསེབ་དེ་ལས་ནམ་རྒྱུན་རྩྭ་ཐང་ལ་བཞུར་ཡོང
རི་ལུང་ཐང་གསུམ་ཁུ་སིམ་མེར་གྲག་འགུལ་ཅི་ཡང་མེད་པར
དབུགས་ཀྱང་གཏོང་ལེན་མི་བྱེད
ཞིབ་ཏུ་གསན་ཙ་ན
རྩྭ་མགོའི་ཟིལ་ཐིགས་ལྷུང་བའི་སྒྲ་དབྱངས་ཙམ་ལས
ཡུལ་ལྗོངས་འདིའི་ལྷིང་འཇགས་དཀྲོག་མཁན་ཡེ་ནས་མི་འདུག
རྩྭ་ཐང་ནི་འདི་འདྲའི་ལྷིང་འཇགས་ཤིག་སྟེ
ང་ཚོ་ནམ་ཡང་བློ་བདེ་བག་ཕེབས་ཀྱིས་འཚོ་ཞིང
ཕན་ཚུན་འཚེ་བ་མེད་ལ་བློ་དོགས་ཀྱང་མེད
གྲོང་ཁྱེར་ཟེར་བ་དེར་ང་ཚོ་ད་དུང་རྒྱང་ཐག་རིང་ཞིང་
བསམ་བློ་ཙམ་ཡང་འཁོར་གྱིན་མེད
ཡིན་ནའང སྐབས་དང་སྐབས་སུ་ཐོས་པ་ནི་
བྱ་བྱེའུ་མ་རབས་ཁ་ཤས་ལ་གཞི་ནས་གྲག་འགུལ་ཡོད་ཅིང
ང་ཚོའི་རྫི་བོ་ཚོ་ཡང་འབོད་ཀྱིན་འདུག
2011.3. 3ཉིན་རྩེ་ཁོག
( 2011ལོའི《གངས་རྒྱན་མེ་ཏོག»དེབ་གསུམ་པ་ལས་བདམས)
14()



2011ལོའི་སྙན་ངག
གསེར་གྱི་གྲུ་གུ་སྒྲིལ་བ།
(ཞར་བཀོད་གཅིག)
རོང་བོ་དགེ་འདུན་ལྷུན་གྲུབ།
སེམས་ལ་བཙུགས་པའི་བྱ་སྒྲོ་ལེབ་མོ་འཕུར་ཙམ་འཕུར་ཙམ་
བྱས་པའི་ངང་།།
གསེར་གྱི་སྲོག་དབང་ཐུར་ཡུན་མ་ཞིག་རྨི་ལམ་ཁམས་སུ་ཞུགས་པའི་ཚེ།།
བདེན་པ་གཡུ་ཡི་སྒྲོལ་མའི་ཞལ་ཁ་བག་ཙམ་བག་ཙམ་ཕྱེ་བའི་ཉིན།།
སྤང་རྒྱན་བཅོ་ལྔའི་གསོལ་སྨན་གཅིག་པུས་ལུས་སེམས་གཉིས་ཀ་
སྤྲུག་སྤྲུག་བྱེད།།
དམར་སེར་མེ་ཏོག་ཚོམ་བུའི་ཕོན་ཞིག་གཟེབ་དྲའི་གསེབ་ཏུ་
ལྷུང་བའི་ཉིན།།
སྤྲིན་པས་འགུལ་ལྕོག་བརྒྱབ་པའི་ཤུགས་ལས་ས་གཞི་གཡོ་ཞིང་
ཉི་ཟླ་འདར།། །
རླུང་གི་རྒྱ་གྲམ་རལ་བའི་ཉམས་ཤིག་ཡོང་ཡོང་འདྲ་ལ་འཇིགས་
འཇིགས་འདྲ།།
མཆེ་བ་གཙིགས་པའི་ཁྲོ་ཞལ་ཅན་དག་བྲོས་པ་འདྲ་ལ་འཇིགས་
འཇིགས་འདྲ།།
མཉེན་འཇམ་སྤེན་པའི་དབུ་ལོར་ཕོག་པའི་བ་མོ་ནག་པོའི་རྩུབ་
141



:
གཟི་མིག་དཔེ་ཚོགས།
གཅོད་ཀྱིས།།
རི་ལྗོངས་བསྲེགས་ཤིང་རླུང་བུ་འཁྲུག་པའི་ཉམ་ངའི་སྣང་བ་ཤར་
བའི་སྐབས།།
བསང་གསོལ་དུ་ཞག་བསྐྱིལ་བའི་ཀློང་ན་ཚེ་ཡི་རྒྱུན་ཐག་འདོགས་པའི་བུ།།
འཛུམ་པའི་གདོང་ལ་སྐྱོ་བའི་ཉམས་ཆགས་སྐྱིད་པའི་ལང་ཚོ་གབ་
ནས་ཡོད།།
བཤུངས་པའི་ལོ་ཟླ་རྦབ་ཏུ་སྒྲིལ་བའི་ལས་ཀྱི་བྱེད་པོ་གང་དུ་ཡོད།།
དམིགས་མེད་སེམས་པ་བྱ་ལམ་རྡོ་འཕྲད་ལུས་ལ་གཟན་པའི་སྐས་
རྐང་ནས།།
མུར་ཅོར་སྨྲ་ལ་རྒྱབ་རྟེན་བྲལ་བས་ནམ་མཁའི་སྐར་མ་ཞུམ་པའི་ཉིན།།
དིང་གླིང་དབྱངས་ཀྱི་འགྱུར་ཁུགས་འདི་ལ་སེམས་ཆུ་བཞུར་བའི་
ཡི་གེ་འཁོར།།
བརྩེ་འཕྲིན།
ཀེམ་ཀེམ་བྱེད་པའི་མིག་གི་མཐའ་ན་དུངས་པའི་སྐད་ཆ་ཤོད་ལ་ཁད།།
ཅོར་ཅོར་འགུལ་བའི་ཨམ་ཆོག་གཉིས་ཀས་སོ་དང་བྱ་ར་བྱེད་པ་བཞིན།།
མཆུ་སྒྲོས་ལྷེབ་ཙམ་བྱས་པའི་ཉམས་ཀྱིས་སྐད་ཆའི་འཕྲོ་ཞིག་ལྷག་
སོང་སྐད།།
གྲོགས་པོའི་སྐྱེས་གཟུགས་མུ་ཏིག་འཁྲི་ཤིང་བདག་བློ་དགའ་བའི་ཚལ་
ན་འགུལ།།
སོན་བཟང་བཏབ་པའི་གྲུང་བོའི་ལས་ལ་ལང་ཚོ་གསར་བའི་ན་ཆ་གཡོ།།
བསགས་པའི་ལས་སྐལ་ཕྱག་ཏུ་འཕྲོད་པས་ཡིད་ལ་ལྷུང་བའི་རི་
142



2011ལོའི་སྙན་ངག
བོང་འཛིན།།
བཤད་པས་མི་སྤོབས་དུངས་པའི་མཚོ་ལ་རེ་བའི་ཉ་མོའི་འགུལ་
ཤུགས་མཐོ།།
ལོ་ཟླའི་དབྱར་ལྗོངས་ཧྲིལ་བོའི་གསེབ་ཏུ་བསིལ་བའི་རླུང་བུ་ཁྱེད་
ལ་འཁོར།།
ཤང་ཤང་འབབ་པའི་ལྷ་སའི་གཙང་བོར་ཟླ་འོད་ཟགས་པའི་མཛེས་
ཉམས་ཀྱིས།།
དམིགས་མེད་བརྩེ་བའི་རིན་ཐང་སྔོན་པོ་སྒེག་པའི་ཟོལ་གྱིས་འདར་
བ་བཞིན།།
གྲུ་ཤན་སྙིང་ལ་བསྣུན་པའི་ཚུལ་གྱིས་ཕྱིར་མིག་ཡོན་པོར་འགྱུ་བའི་ཚེ།།
ཕྱག་གི་ཨུཏྤལ་ཐོར་ཅོག་ལྡེམ་པའི་ལྷ་མོ་དེ་ཡང་རེ་ཞིག་ཧད།།
གཤིས་བཟང་ཙན་དན་ལོ་མའི་འཕུར་ཤུགས་གང་ལ་ཕྱོགས་པའི་
རྣམ་འགྱུར་གྱིས།།
སེམས་ཀྱི་རལ་བ་གདན་དུ་ལེན་པའི་གླིང་བུ་འབུད་པའི་ཕྱེ་མ་ལེབ།།
སྣང་སྟོང་རིག་པའི་སྨུག་སྤྲིན་ཁྲོད་ན་རོལ་མོ་བཞིན་དུ་དཀྲོལ་བའི་དུས།།
འཆོར་མེད་དྲན་ཤེས་གློག་གི་ཞགས་པ་རེ་ཞིག་ལྷོད་པའི་སྟངས་ཀ་འཛིན།།
གླེགས་བམ་ངོས་སུ་ཆུ་ཐིགས་ཡོམ་པའི་ཚོར་ཤེས་ཕྲེང་ཐག་བརྒྱུས་པ་ཡི།།
སྔོན་འདྲིས་མཛའ་བའི་མེ་ལོང་དཀར་པོར་དུད་ཚོགས་དཀྲིགས་པའི་
སྐྱོ་ཡུས་ཀྱིས།།
མཐོན་པོའི་རི་ལ་ཨི་ཁུང་བཏོད་པའི་བརྩོན་སེམས་ལྕགས་ཀྱི་གྲུ་
གཟིངས་ཤིག།
བསྐལ་པ་རྒྱ་མཚོའི་མཐའ་རུ་བསླེབས་ཀྱང་ཁྱེད་ཀྱི་དྲུང་དུ་སྙེག་པ་འདྲ།།
143



1གཟི་མིག་དཔེ་ཚོགས།
ཞོགས་པའི་ཉི་རྡུལ་ཁམས་སུ་བྱེད་པའི་རི་ལུང་སྐྱོམ་པའི་རྔམ་ཟིལ་གྱིས།།
ཁྱེད་ལ་སྔོན་མེད་སྙན་ངག་མཚོན་གྱིས་ཡང་དང་ཡང་དུ་གཙགས་པ་ན།།
དྭངས་པའི་མཁའ་ལ་འཇའ་འོད་བཞིན་དུ་འཛུམ་པའི་འོ་སྤྲི་ཕྱུངས་
ཤོག་དང་།།
རྫུ་ཡི་ཤིང་ཤུན་དྲུང་ནས་བཅད་དེ་གདན་ཐོབ་བརྩེགས་པའི་ངལ་
བ་འཁུར།།
(2011ལོའི《སྦྲང་ཆར》དེབ་གསུམ་པ་ལས་བདམས)
144



2011ལོའི་སྙན་ངག
རྒྱང་རིང་རྒྱང་རིང་གི་ས་ན།
སྒོམ་པ་བཀྲ་ཤིས།
རྒྱང་རིང་རྒྱང་རིང་གི་ས་ན།།
རྒྱང་རིང་ནམ་མཁའ་ཡི་མཐའ་ན།།
མཁའ་མཐའི་སྐར་ཚོམ་གྱི་ཁྲོད་ན།།
སྙིང་གི་ཐིག་ལེ་དེ་ལུས་ཡོད།།
སྤྲིན་དཀར་ཕྱུག་མོ་ཡི་ཀློང་ན།།
གཤོག་འགྱུར་ལིང་ལིང་དུ་སྒྱུར་བའི།།
ལྷ་བྱ་ཐང་དཀར་ནི་རྒོད་པོ།།
རྒྱང་རིང་གནམ་མཐའ་ལ་འཕུར་ན།།
ང་ཡི་ཁམས་འདྲི་འདི་ཁྱེར་རོགས།།
ཐག་རིང་ཐག་རིང་གི་ས་ན།།
ཐག་རིང་ས་མཐའ་ཡི་ཡུལ་ན།།
ས་མཐའི་སྤང་ལྗོངས་ཀྱི་དབུས་ན།།
སྙིང་གི་མེ་ཏོག་དེ་ལུས་ཡོད།།
ཕ་གིའི་ནེའུ་གསིང་གི་གཞུང་ན།།
མཆོང་ལྡིང་སྤྲོ་གར་གྱིས་རྩེན་པའི།།
145



:|
གཟི་མིག་དཔེ་ཚོགས།
grwa43,
གཉན་ནོར་ཤ་བ་ནི་སྨུག་ཆུང་།།
ཐག་རིང་ས་མཐའ་ལ་འགྲོ་ན།།
ང་ཡི་དྲན་གདུང་འདི་ཁྱེར་རོགས།།
རྒྱང་རིང་རྒྱང་རིང་གི་ས་ན།།
རྒྱང་རིང་རྒྱ་མཚོ་ཡི་མཐའ་ན།།
ཞི་བདེ་རྒྱ་མཚོ་ཡི་འཇིངས་ན།།
སྙིང་གི་ནོར་བུ་དེ་ལུས་ཡོད།།
དྭངས་གསལ་ཆུ་མོ་ཡི་གཞུང་ན།།
བདེ་མྱུར་འཁྱུག་རྩལ་གྱིས་སྙེམས་པའི།།
ཀླུ་ཟོག་གསེར་མིག་གི་ཉ་མོ།། །
རྒྱང་རིང་མཚོ་མཐའ་ལ་བཞུད་ན།།
ང་ཡི་རེ་སྨོན་འདི་ཁྱེར་རོགས།།
ཐག་རིང་ཐག་རིང་གི་ས་ན།།
ཐག་རིང་ལ་ལུང་གི་ཕན་ན།།
ལ་ལུང་ཁྲི་སྟོང་གི་ཕན་ན།།
སྙིང་གི་ཕྱེད་ཀ་དེ་ལུས་ཡོད།།
དགུང་སྔོན་མཐོན་པོ་ཡི་དབྱིངས་ན།།
གསེར་འོད་ལམ་ལམ་དུ་སྤྲོ་བའི།།
བརྩེ་ཆེན་ཉི་མ་ཡི་གཞོན་ནུ།།
ལ་མོའི་ཕར་རྒྱབ་ལ་འགྲོ་ན།།
146



2011ལོའི་སྙན་ངག
ང་ཡི་དུངས་པ་འདི་ཁྱེར་རོགས།།
རྒྱང་རིང་རྒྱང་རིང་གི་ས་ན།།
རི་བོའི་ཕ་རོལ་གྱི་འདབས་ན།།
གཙང་བོའི་ཕར་འགྲམ་གྱི་ངོགས་ན།།
སྙིང་སྡུག་བུ་མོ་དེ་ལུས་ཡོད།།
མུ་མེད་ཀུན་གསལ་གྱི་མཐོངས་ན།།
དུངས་ཞེན་འོད་དཀར་གྱི་ཟེགས་མས།།
མུན་སེལ་ཟླ་བ་ཡི་ལྷ་མོ།།
གཙང་བོའི་ཕར་ཁ་ལ་འགྲོ་ན།།
སེམས་ཀྱི་འཕྲིན་པ་འདི་ཁྱེར་རོགས།།
( 2011ལོའི《ཟླ་ཟེར》དེབ་གསུམ་པ་ལས་བདམས)
147



1:|:
གཟི་མིག་དཔེ་ཚོགས།
ཆར་པ། ཁྱོད་ཀྱི་ཞེ་གཏམ་བཞིན་
ལྷོད་ཀྱིས་བབས།
འབྲོང་མིག
མཚན་མོ་རེ་རེ། སྒེའུ་ཁུང་ཕྱི་རོལ་ལ་ཅེར་ནས།
བརྟོལ་མི་ཐུབ་པའི་གསང་ཚིག་མཐའ་དག
དཔྱིད་རླུང་འདིའི་བསམ་གཞིག་གི་ཁྲོད་གཏོར་དུས།
དུས་ཚོད་འདིར་ཏག་ཏག ལྷ་སའི་ཁོར་ཡུག་ལ།
མཚན་ཆར་ལྷོད་ཀྱིས་འབབ་སྲིད།
ཁྱོད་ཀྱི་ཞེ་གཏམ་ཇི་བཞིན། །
དུ་བ་རྐང་གཅིག་ལ་མེ་བསྒྲོན་རྗེས། སྔར་བཞིན།
སྒེའུ་ཁུང་ཕྱི་རོལ་གྱི་གྲོང་ཁྱེར་ལ་བལྟས།
གློག་འོད་འོག་གི་པོ་ཏ་ལ། ཁེར་རྐྱང་ངང༌།
ལོ་ངོ་སྟོང་གི་གྲིབ་གཟུགས་འཁུར་ནས།
འཇམ་ཅག་གེར་ལོ་རྒྱུས་ཤིག་ལ་ཞེན་ཆགས་ཀྱིས་འགྲེང་འདུག
ཆར་པ། སྔར་བཞིན་འབབ་ཀྱིན་འདུག
གླ་གཏོང་རླངས་འཁོར་དེ་ཚོ། ནམ་གུང་ཡོལ་ཡང་།
148



2011ལོའི་སྙན་ངག
སི་ཁྲོན་གྱི་ཚོང་པ་དེ་ཚོའི་སྐད་ཅོར་བཞིན།
བོད་པ་ཆོས་མཇལ་པ་དེ་ཚོའི་རྨི་ལམ་དཀྲོགས་ཡོང་།
མཚན་མོ་འདིར། ང་གཉིད་མ་ཁུག །
འདས་སོང་གི་ལོ་ཟླ་དྲན་པ་ཡིན་ནམ། ཡང་ན།
སེར་ཆེན་མེ་ཏོག་བཞད་པའི་ཕ་ཡུལ་དེ་དྲན་པ་ཡིན།
སེམས་པ་འདི་རླུང་བུ་ཇི་བཞིན།
ཁྱོད་ཕྱོགས་སུ་ཡང་སྐོར་རྒྱག་དུས།
སྒུག་སྒུག་པའི་དུང་བ་དེ།
མི་ཚེ་འདིའི་མིག་ཀོང་ལས་བསྐམས་སོང་།
ཆར་པ། ཁྱོད་ཀྱི་ཞེ་གཏམ་བཞིན་ལྷོད་ཀྱིས་བབས་སོང་།
བྲག་ཅ་འཁོར་བའི་ཕོ་བྲང་དཀར་དམར་ན།
སྐུ་རྟེན་བསློག་པའི་ ཙི་གུ་རེ་འགའ་མ་གཏོགས།
གྲིབ་གཟུགས་བོར་བའི་གཉེན་ཉེ་ཚོ།
སྔར་ནས་གཉིད་ཀྱིས་བཟི་འདུག
མཚན་མོ་འདིར། ངའི་སེམས་ཀྱི་ཟབ་སར། །
ཁྱོད་ཀྱི་ཞེ་གཏམ། ཆར་པ་བཞིན་འབབ་ཚུལ་དྲན་འོང་།
ལོ་དེའི་དེ་རིང་། ཟླ་དེའི་མཚན་མོ།
ས་ཆེན་དཔང་དུ་བྱས་པའི་མཚན་མོ།
ཟླ་བ་གྲོགས་སུ་བཀུག་པའི་མཚན་མོ།
རྩེད་ར་དེའི་ནང་ནས་ཁྱོད་རྒྱུ་སྐར་བཞིན་ཡལ་སོང༌།
149



1:|:
གཟི་མིག་དཔེ་ཚོགས།
ཆུང་དུས། འུ་གཉིས་ལ་འདོད་མོས་ཆ་གཅིག་ཡོད་པ།
ཆར་ཞོད་ཆེ་དུས། ལྷ་སའི་མཚན་ལྗོངས་ལ།
གླིང་སྐོར་ཐེངས་གཅིག་རྒྱག་རྒྱུ་དེ་ཡིན།
བྱམས་པ། དོ་དགོང་། །
ཆར་པ་འདིས་ས་གཞི་བརླན་ཡང་།
ལྷ་སའི་ངོ་གདོང་བརླན་མ་ཐུབ།
ངའི་སེམས་པ་བརླན་མ་ཐུབ།
འུ་གཉིས་ཀྱི་བརྩེ་བ་བརླན་མ་ཐུབ།
(2011ལོའི《ལྷོ་ཁའི་རྩོམ་རིག་སྒྱུ་རྩལ》དེབ་གསུམ་པ་ལས་བདམས)
15)



2011ལོའི་སྙན་ངག
s
t
=
2
ན་
སྙིང་བོ་མེད་དུས་སུ།
(སྙན་ཚོམ)
རེ་རྐང་གླིང་།
འཁྲིལ་བའི་མེ་ལོང་།
རྨི་ལམ་གཙང་མར་བཀྲུས་རྗེས
སྒམ་ཁར་ཟྭ་ཡིས་བསྒགས་ཏེ་ཆུ་ལ་བསྐུར་མོད་
ཕྱི་གསལ་ནང་གསལ་གྱི་རང་གི་ལུས་པོ་ལས་བཏོན་པའི་
གྲིབ་རིས་ནག་པོ་དེས ཁྱོད་ཀྱི་མཐོང་ལམ་བསྒྲིབས་བྱུང
ནམ་མཁའི་ངོ་གདོང་ལས་བཞུར་བའི་སྡུག་བསྔལ་གྱི་སྨུག་སྤྲིན་མཐའ་དག
མཚོ་ཆེན་གྱི་ལག་པ་འཇམ་པོ་ཞིག་གིས་ཡོངས་སུ་ཕྱིས་དུས
སྔོ་ལྟེམ་ལྟེམ་གྱི་མེ་ལོང་གི་མཚེའུ་རྫིང་དུ་
ལོ་རྒྱུས་ཀྱི་མེ་ཏོག་མང་པོ་ག་ས་ག་རུ་བཞད་ཅིང
བརྩེ་དུངས་ཀྱི་གཤོག་པ་བརྐྱངས་པའི་འདབ་ཆགས་མང་པོ་ཞིག་ཀྱང
གང་དགར་བག་ཡངས་ཀྱིས་རྩེན་
རྫི་གླུ་ནི་སེམས་ཀྱི་དྲི་མ་འཕོ་བའི་བྱུགས་ཆུ་ཞིག་དང་འདྲ་བར
སྐྱུར་ཅང་ཅང་གིས་ཁྱོད་ཀྱི་སྣ་བར་རྒྱུ་དུས་སུ
151



| གཟི་མིག་དཔེ་ཚོགས།
ང་ཚོས་མེ་ལོང་གི་ཁ་མདུད་པའི་ཤུགས་བསྟན་གྱི་གསང་བ་ཡོད་ཅོག
ས་བོན་དུ་བྱས་ནས་
རང་གི་གྲིབ་རིས་དེ དུམ་བུ་གཉིས་སུ་གཏུབ་པའི་རལ་གྲི་ཞིག
བཞུ་སྦྱངས་བྱེད་ཐུབ་བམ
2011. 1.3
སྙིང་བོ་མེད་དུས་སུ།
དུས་ཚོད་ཀྱི་མིག་ཟུང་བསལ་རྗེས
རྨི་ལམ་གྱི་སྒོ་མོ་རྡུང་ཞིང
སྐྲ་གསེབ་ན་འབུས་ཀྱིན་པའི་རིག་པ་དག་ལ
རྣོ་ལྕགས་ཀྱི་མཆེ་བ་རེ་སྐྱེས་ནས་ཡོད
སྙིང་བོ་མེད་དུས་སུ་
སུས་ཀྱང་རང་གི་ལག་ངར་ལས
སྡུག་བསྔལ་གྱི་པགས་པ་རེ་བཤུས་ཏེ
སྟོང་ཉིད་ཀྱི་བུམ་པ་ཞིག་བཟོ་ངེས་ཤིང
ཞེ་སྡང་གི་མཛེར་མ་མང་པོས
སྡིག་སྒྲིབ་ཀྱི་ལྷན་པ་མང་པོ་ཞིག་རྒྱག་ངེས
་
.
.
ཚེར་མའི་མེ་ཏོག་སྙིང་ལ་བཙུགས་རྗེས
རལ་གྲིའི་སོ་ཁ་ནས་ཀྱང་མིག་ཆུ་བཞུར་ཞིང
སྟོང་ཁམས་ཀྱི་ཐག་པ་དེའི་སྣེ་མོ་
152



2011ལོའི་སྙན་ངག
སྐར་མ་རུལ་བ་དག་གི་མཚོ་ལ་ལྷུང་སོང་
སྙིང་བོ་ཡོད་དུས་སུ་
རུས་སྒྲོམ་གྱི་ལྭ་བ་ཁ་ཚང་ཞིག་གྱོན་ནས
ཁྲག་གི་ཁང་བཟང་ཞིག་ཏུ་
རྣམ་ཤེས་ཀྱི་ཚོགས་གསེར་སྒོར་རེ་རེར་བརྗེ་སྟེ
སྲོག་གི་རྒྱུན་པོ་འབྱེད་ཚུལ་དེ་ཡང་
བྲང་ཁ་ན་རྦབ་ཆུ་བཞིན་འབབ་པའི་འཚོ་བ་རེད
དེད་དཔོན་གྱི་ལག་པ་ཉི་མས་བཞུས་དུས
རིགས་རྒྱུད་ཀྱི་ནོར་བུ་བཙའ་ཡིས་ཟིན་ཞིང
ཚེར་མའི་ཐག་པ་དག་གི་སྣེ་མོ་
འཆི་བའི་མེ་ལྕེས་ཚིག་སོང་
སྙིང་བོ་མེད་དུས་སུ ད་གཟོད་སྙིང་བོ་ཡོད་ཅིང
སྙིང་བོ་ཡོད་པ་དེ་ཅི་འདྲའི་སྙིང་བོ་མེད་པ་ལའང་
2011.3. 11
སྡོང་གསེབ་ཀྱི་ལམ་ཆུང་།
ལྗོན་ཤིང་གི་ཡལ་ག་ལྕག་ལྕག་ཏུ་འདར་གྱིན་འདུག
རྩྭ་གསེབ་ཀྱི་ཟིལ་བ་ཡོམ་ཡོམ་འགྲིལ་གྱིན་འདུག
བགྲོད་ལམ་གྱི་སྣེ་མོ་མེ་ཡིས་འཚིག་དུས
བྲང་ཁོག་གི་ཚེར་མའི་སྡོང་བོ་དག་ལ་ལོ་མ་འབུས
153



Islist.it
གཟི་མིག་དཔེ་ཚོགས།
2
སྨུག་ལོང་བན་བུན་
གཙང་ཆབ་ཀྱི་མིག་ཞགས་ལས་གྱེས་པའི་
བཞུར་གྱིན་པའི་འདོད་བློ་དེ་
ཆགས་སྲེད་ཀྱི་ཞགས་པས་ཟིན་དུས།
གཅེར་བུར་གན་རྐྱལ་དུ་ཉལ་བའི་སྐྱེས་ཕོ་མོ་མང་པོ་ཞིག
རྩྭ་གསེབ་ཀྱི་ཟིལ་ཆུ་རེ་རེར་གྱུར་ནས་ཡོད་ཅིང
རྣམ་སྨིན་གྱི་རྐང་རྗེས་ལས་བཏོན་པའི
འབུ་སྐྱོགས་མང་པོ་ཞིག་གིས ཆུ་དེ་ལྡག་གིན་འདུག
རླུང་གི་མདུང་མོས་མི་ཚེ་ཡི་རྒྱུ་མ་བཅད་ཅིང
སྣང་བའི་རལ་གྲིས་བསམ་གཞིག་གི་གློ་སྙིང་འབྲེག་དུས་
ངས་ད་དུང་ཡང་པུས་མོ་ས་ལ་རེག་དུས་ཀྱི་བདེ་བསིལ་དེ་དང
ལྟེ་བ་ལྷན་ཅིག་སྦྱོར་བའི་འཇམ་རེག་གི་བརླ་ཤ་དེ་དྲན་ཡོང
2()11. 1. 4
གནའ་སྡོང་།
ཡལ་གའི་སྒང་ལ་ཉི་ཟླ་སྐར་གསུམ་སྨིན་པའི་དུས་ཚིགས་དེ
རླུང་གི་ཤིང་རྟས་ཐག་རིང་ཐག་རིང་ཞིག་ཏུ་དྲུད་ཚར་དུས
མིག་འབྲས་ཀྱི་དོད་དུ་འཚེར་བའི་སྐྱ་ཀ་ཁྲ་མོ་མང་པོ་ཞིག་གི་ཚང་མལ་
ཁྱོད་ཀྱི་སྐྲ་གསེབ་ལ་བཟོས་པ་ནས་
སྡོང་མགོ་ན་འཛར་གྱིན་པའི་ཐང་ཆུའི་ཐིགས་པ་དག་ལའང
154



2011ལོའི་སྙན་ངག་
རེ་སྒུག་གི་ཕྱི་འགྱོད་རེ་སྐྱེས་ནས་ཡོད
སྐབས་འདིར ཤིང་སྡོང་གི་སེར་ཁ་དག་ལས་སྨིན་པའི
མཆུ་དམར་པོ་ཅན་གྱི་ཤིང་འབུ་མང་པོ་ཞིག་གིས
ཁྱོད་ཀྱི་དཔའ་མཛངས་ཀྱི་ལོ་རྒྱུས་བཤད་ནའང
རྒས་ཤིང་འཁོགས་པའི་ཁྱོད་ཀྱི་ཡལ་འདབ་ཀྱི་རྣ་བ་
སྔ་མོ་ནས་འོན་ཞར་དུ་གྱུར་བས་ན་
ལོ་མ་རེ་རེ་བཞིན་ལྷུང་བའི་དུས་ཚོད་ཀྱི་ཆད་སྣང་དེས
ཁྱོད་ཀྱི་ཚེ་སྲོག་གི་འདར་ཤུགས་ལ
སྒོར་ཞིང་ཟླུམ་པའི་ཆུ་གཉེར་གྱི་རི་མོ་ཞིག་ཕབ་
མ་འོངས་པའི་ལག་པས་སེམས་ཀྱི་རྐང་རྗེས་གསུབ་དུས།
མུན་ནག་གི་བྲང་གཞུང་ལ་མགོ་བོ་བསྙེས་ནས
སེམས་ཀྱི་རྩད་པ་ཕྱོགས་བཞིའི་མཐའ་ལ་བསྐྱངས་དུས
རླུང་བུའི་གོམ་སྒྲ་དང དུས་ཀྱི་སེམས་ངལ་ཁོ་ནས
ལྗང་ལོ་ལྟ་བུའི་རྣམ་རྟོག་གི་དྲན་ཤེས་རེ་རེར་
ཕྱིར་དྲན་གྱི་འདོད་པ་རྨང་ནས་བསྲེག་པའི
བསིལ་ཆར་གྱི་བསླུ་བྲིད་དག་གོས་པས་ན
ལོ་ཟླའི་ལག་ཟུང་གིས་བྲུས་པའི་རྨི་ལམ་གྱི་ས་ཕུག་མཐའ་དག་གི་
སྒོ་མོ་བརྒྱབ་ཅིང་
ཉི་མའི་རྣ་ལུང་དང ཟླ་བའི་སོར་གདུབ སྐར་མའི་སྐེ་རྒྱན་གྱི་
ཕྲེང་བ་དག
155



1:|: གཟི་མིག་དཔེ་ཚོགས།
གྱང་ལྟར་མཁྲེགས་པའི་རང་གི་ལུས་པོ་འདིའི་སྟེང་གི
འཐེན་སྒམ་ཞིག་ལ་བཙན་གྱིས་བསྡུ་དུས
ངས་རང་བྱུང་ཁམས་ཀྱི་གཉིད་སྟུག་པོའི་སྡུར་སྒྲ་ཐོས་ཡོང་ཞིང
མུན་ནག་གིས་མུན་ནག་གཞན་ཞིག་ལ་རྡུང་ཐུག་རྒྱག་པའི་འདར་ཡོམ་
དེ་ཚོར་ཐུབ་
2011. 10. 19
( 2011ལོའི《གངས་རྒྱན་མེ་ཏོག》དེབ་གསུམ་པ་ལས་བདམས)
156



2011ལོའི་སྙན་ངག
ཁམས་རྡོ་གྲུབ་བསྟན་པའི་ཉི་མའི་རྟོགས་བརྗོད་
ཟླ་བ་དཀར་པོའི་འཁྲི་ཤིང༌།
རྩེ་སྐྱེས་དགེ་འདུན་དཀོན་མཆོག
གཅིག
ཟླ་མེད་མཁྱེན་རབ་ཤེལ་དཀར་མེ་ལོང་དབུས།།
མདོ་སྔགས་གཞུང་བརྒྱའི་སྙིང་བོ་རྣམ་པར་གསལ།།
རིས་མེད་མཁས་རློམ་འཇོམས་པའི་གཉེན་གྱུར་པ།།
དགེ་ལེགས་དཔལ་བས་སྨྲ་བའི་སྤོབས་པ་སྩོལ།།
ལྷོ་གླིང་འཇིག་རྟེན་རྣམ་པར་དགེ་བའི་གཞི།།
དཔལ་ལྡན་ཟླ་ཤེལ་སྨིན་པ་བསིལ་བའི་ལྗོངས།།
རིག་བྱེད་འོད་སྣང་དཀར་པོས་གསལ་མཛད་པ།།
ཆོས་དབང་གྲགས་པས་ངག་གི་དངོས་གྲུབ་སྩོལ།།
རིག་པ་འབྱུང་བའི་ཞིང་དང་གངས་དཀར་ཁྱིམ།།
མཛད་འཕྲིན་སྣང་བྱེད་འོད་ཀྱིས་ལེགས་སྐྱོང་ཞིང༌།།
ངག་རིག་འོ་མཚོ་འཕྱུར་བའི་ཀློང་ཡངས་པོར།།
བདེ་བླག་འདྲེན་མཛད་འདྲེན་མཆོག་བླ་མས་སྐྱོངས།།
མདོ་རྒྱུད་དགོངས་ཀློང་མཐའ་ཡས་རྒྱ་མཚོ་ཆེར།།
157



1:|: གཟི་མིག་དཔེ་ཚོགས།
བགྲོད་པའི་མཁྱེན་རབ་རིགས་པའི་གྲུ་ཆེན་གྱིས།།
སྐལ་ལྡན་ཐར་བའི་ལམ་ལ་འགོད་པའི་གཉེན།།
བསྟན་པའི་ཉི་མ་མཆོག་ལ་ཕྱག་བགྱིད་དོ།།
ལུང་རྟོགས་རྒྱལ་བསྟན་བཤད་སྒྲུབ་མུ་ཁྱུད་མཐིལ།།
མཁས་མཆོག་གདོང་ལྔའི་དབང་བོའི་གད་རྒྱངས་ཀྱིས།།
ལོག་སྨྲའི་ཚང་ཚིང་འཇོམས་པའི་དཔལ་ལྡན་པ།།
རྒྱ་བོད་ལོ་པཎ་བྱེ་བའི་བསྟི་གནས་སུ།།
ཟབ་རྒྱས་ལུང་རིགས་ངོ་མཚར་གློག་གི་གར།།
བསྒྱུར་པས་མ་རིག་མུན་སྟུག་བཅོམ་པའི་དཔལ།།
མཁའ་ལ་ཉི་ཟླའི་འགྲོས་ཀྱིས་གསལ་བའི་མདངས།།
ཚངས་ཆེན་ཕྱག་ལ་ཕྱག་གིས་རི་མོར་བྲིས།།
དགེ་ལེགས་བྱིན་མཐུ་སྐལ་བཟང་གདུལ་བྱའི་འགྲོར།།
བསྩལ་པའི་རྫོགས་ལྡན་མགྲོན་གྱིས་ས་གསུམ་ཀུན།།
འགེངས་མཛད་འཕྲིན་ལས་གོས་དཀར་འཕྱང་བའི་ཟིལ།།
ཐུབ་བསྟན་པདྨོའི་གཉེན་དུ་རྒྱལ་བས་བསྐྲུན།།
དུས་ཀྱི་ཡང་མཐར་སྐལ་ལྡན་བོད་པའི་བུར།།
རིག་པ་འཕགས་པའི་ཡུལ་གྱི་པཎ་གྲུབ་ལས།།
ཆེས་ཆེར་བརྒལ་པའི་རྩེ་དགའ་མི་ཟད་པ།། །
འདི་ན་བྱམས་བརྩེའི་འོད་ལས་བཀྱེས་པར་མཐོང་།།
རྟོགས་པ་བརྗོད་འདོད་ཡིད་ཀྱི་ཤིང་བལ་གཡོས།།
གསོལ་བའི་དང་བ་སྐྱོམ་པའི་མཚོ་རུ་བརྡོལ།།
གང་མཚན་སྙིང་བོའི་བཟླས་བརྗོད་ངག་གི་ཆ།།
158



2011ལོའི་སྙན་ངག
ཉིན་མཚན་ཕྲེང་བར་སྤེལ་ལེགས་མགྲིན་པའི་རྒྱན།།
སྐྱེ་དགུའི་བསོད་ནམས་དཔྱིད་ཀྱི་དཔལ་མོའི་བཞིན།།
ལེགས་ཚོགས་ཀུ་ཤའི་ཟེ་བ་འཕྱུར་བའི་འཇིངས།།
བརྒལ་པའི་ཡང་སྙིང་སྐལ་ལྡན་དད་པའི་མདངས།།
སྩོལ་བའི་ཉི་མ་གང་སྐུ་བསྟན་འགྲོའི་གསོས།།
གསང་གསུམ་བཀོད་པའི་ཟག་མེད་གསང་བའི་སྐུ།།
ཁོ་བོའི་བྱིས་བློའི་ཡུལ་དུ་ཤོང་མིན་ཡང་།།
ཐུན་མོང་གསུང་གི་གླེགས་བམ་སྣ་ཚོགས་ཤིག།
ཡང་ཡང་མཇལ་བའི་སྐལ་བ་ལྡན་གྱུར་པས།།
གང་གི་ལེགས་གསུང་ལུང་རིགས་ཟབ་རྒྱས་གཏམ།།
བསིལ་ལྗོངས་སྔོན་བྱོན་རྒྱུ་སྐར་ཕྲེང་ཚོགས་དབུས།།
དཀར་གསལ་ཟླ་བའི་འོད་དཀར་བཀྱེས་པའི་ཚུལ།།
སེམས་ཀྱིན་སེམས་ཀྱིན་དད་པའི་ཆུ་བོ་བརྡོལ།།
མགོན་ཁྱེད་མཁྱེན་པའི་ཉི་མ་འབར་བའི་དྲུང་།།
བསྟན་འགྲོའི་དཔལ་དུ་བྱོན་པར་རློམ་སེམས་ཅན།།
དཀོར་བདག་སྐྱེ་སྤྲུལ་སྣ་ཚོགས་ཆུ་ཤིང་བཞིན།།
ཁོང་བ་སྟོང་བའི་རང་གཟུགས་ལྷང་ངེར་གསལ།།
རྒྱལ་བསྟན་གངས་དཀར་ལྷུན་པོ་བྱེ་བའི་སྤོར།།
ལུང་རིགས་མཆེ་སྡེར་བགྲད་པའི་རྔམ་ཟིལ་གྱིས།།
གསང་གསུམ་གསང་བའི་བདག་པོའི་མཛོད་འཆང་བ།།
གང་གི་སྙིང་བོའི་མཛད་འཕྲིན་འདི་ན་མཆིས།།
སྔོན་བྱོན་མཁས་པར་རློམ་པ་སྣ་ཚོགས་ཤིག།
159



1:|: གཟི་མིག་དཔེ་ཚོགས།
གསར་རྙིང་གྲུབ་མཐའི་ཁྱོན་ན་མཐའ་ཡས་ཀྱང་།།
དོན་དམ་མདོ་སྔགས་གཞུང་བརྒྱའི་བཅུད་འཐུངས་པ།།
བསྟན་པའི་ཉི་མ་གླིང་འདིར་གཅིག་ལས་མེད།།
དེ་སླད་མཁས་པ་མཁས་པར་ཤེས་པའི་གཏམ།།
སྐལ་ལྡན་རྣ་བར་ཐེག་ཆེན་ལྟ་བའི་གླུ།
ངོ་མཚར་རྟོགས་བརྗོད་ཟླ་དཀར་འཁྲི་ཤིང་ཉིད།།
དད་པས་བསྐྲུན་ལ་རྣམ་པར་དགེ་བས་ཉོན།།
གཉིས།
མདོ་སྨད་འབྲོས་སྒང་ལྷུན་པོའི་ལྷ་ཞོལ་དུ།།
དམ་པའི་ལྟེ་མཚལ་མུ་ཏིག་བསིལ་མའི་ཆབ།།
འཁྱིལ་བའི་ངོ་མཚར་དབྱངས་ཀྱིས་རྫོགས་པ་བཞི།།
བདེ་བླག་བསུས་པའི་གྲགས་པ་སྲིད་ལས་བརྒལ།།
འོད་དཀར་སྒེག་མོའི་ལང་ཚོའི་སྟོབས་དར་ཅིང༌།།
ཐོ་རངས་སྣང་བའི་གོས་དཀར་བརྐྱངས་པའི་གདུགས།
གུར་དུ་ཕེབས་པའི་དབུས་ལ་འཇམ་དཔལ་དབྱངས།།
བྱིས་པའི་གཟུགས་སུ་སཱ་ལའི་ལྗོངས་འདིར་བལྟམས།།
ཨེ་མ་རྫོགས་ལྡན་གཏམ་གྱི་ཤིས་ཚིག་གི། །
བཟླས་བརྗོད་མངོན་པར་གསལ་བའི་སྐྱེ་རྒུ་རྣམས།།
མཁས་མཆོག་གདོང་ལྔའི་དབང་བོའི་ཞབས་སྟེགས་སུ།།
རྣམ་པར་འདུན་པའི་སྐལ་བཟང་འཆར་ལ་ཉེ།།
ཚུལ་དེས་སྐབས་གསུམ་མགྲོན་གྱི་སྦྲང་མའི་ཆར།།
16()



2011ལོའི་སྙན་ངག
1:|:
:
:
:
-
:
བསུ་མཆོད་མུ་ཏིག་དཀར་པོའི་དོག་པ་འབུམ།།
ནོར་འཛིན་མགྲིན་ལ་འཐོར་བའི་རྩེ་དགའ་ཡིས།།
རྒྱལ་ཀུན་ཞིང་གི་མཛེས་པ་འཕྲོག་པར་བྱས།།
བདེ་གཤེགས་གསུང་གི་གསང་བའི་རོལ་མོ་འབུམ།།
རྨད་བྱུང་བསྟན་པའི་སྙིང་བོར་གྲུབ་པའི་ཚུལ།།
ཁོ་བོས་ཟབ་གསལ་རིགས་པ་བརྒྱ་ཕྲག་གིས།།
ལེགས་པར་མཐོང་བས་དད་བརྒྱའི་པདྨོ་འཛུམ།།
འདི་ལྟར་མཐོང་ངོ་གསུང་རབ་དབྱངས་ཀྱི་འགྲོས།།
དཔལ་ལྡན་ཚངས་པ་ཡིས་ཀྱང་བསྐྲུན་མིན་པ།།
ཚིག་གི་རོ་མཆོག་དོན་གྱི་བཅུད་ལྡན་པའི།།
ལེགས་བཤད་འོད་བརྒྱ་འབར་བ་སྲིད་ན་རྒྱལ།།
མདོ་རྒྱུད་ཕྲ་རགས་ཤིན་ཏུ་དཔག་དཀའ་བ།།
ཁྱོད་བློའི་ཆ་ཤས་རེས་ཀྱང་ལེགས་གསལ་བའི།།
ངོ་མཚར་མཛད་བརྒྱས་གངས་དཀར་བསིལ་བའི་ལྗོངས།།
དགེ་བར་མཛད་ལ་མཁས་རློམ་སུ་མི་དད།།
ལུང་རྟོགས་གོས་དཀར་བརྐྱངས་པའི་བླ་བྲེ་ཡིས། །
འཇིག་རྟེན་མ་ལུས་དགེ་བའི་འཕྲིན་ལས་ཀྱི། །
སྣང་བ་ཁྱབ་བདག་ཀུན་ལས་རྒྱལ་བའི་དཔལ།།
རྒྱལ་བསྟན་སྤྱི་དང་བསིལ་བའི་ལྗོངས་སུ་གསལ།།
ཐུབ་བསྟན་ལྷུན་པོའི་སུལ་དུ་གནས་བཅས་པའི།།
དཔལ་ལྡན་གདོང་ལྔའི་དབང་བོའི་གད་རྒྱངས་ཀྱིས།།
གསུང་རབ་སྤྱི་དང་སྔ་འགྱུར་རྙིང་མའི་ལུགས།།
161



1:|: གཟི་མིག་དཔེ་ཚོགས།
དྲི་མེད་བཙོ་སྦྱངས་བྱས་པའི་རྣམ་ཐར་རྨད།།
མཁས་པར་རློམ་འགའི་མུན་པའི་སྒོམ་ཐབས་ཀྱི།།
རུལ་བའི་ཕྱགས་ལུད་རྡུལ་དུ་དཀྲིགས་པའི་ཀློང་།།
བདུད་ཀྱི་ཐིབས་བུར་འཐིབས་པའི་མུན་པའི་དཔུང༌།།
སྐད་ཅིག་ཕ་མཐར་བདས་པའི་རྣམ་ཐར་རྨད།།
ངོ་མཚར་གསུང་རབ་རྨད་བྱུང་རིགས་པའི་དཔལ།།
བདག་ཉིད་ཐུགས་བསྐྱེད་མདངས་སུ་སྨིན་པའི་དཔྱིད།།
སྐལ་ལྡན་འགྲོ་བའི་བློ་གྲོས་ཉེར་འཚོའི་གཞིར།།
བསྩལ་པའི་དགེ་ལེགས་ཁམས་གསུམ་འགྲོ་བའི་སྐྱབས།
ཁ་བའི་འདབ་ཕྲེང་རྒོད་པའི་འཛིན་མ་ལ། །
ཆོལ་གསུམ་ཕྱོགས་སུ་ཕྱེ་བའི་མདོ་ཁམས་སུ།།
ཆོས་ཀྱི་ཉིན་བྱེད་དབང་བོའི་འོད་བརྒྱའི་རྡུལ།།
གངས་དཀར་མུ་ཁྱུད་སྣང་བའི་སྒྲོན་མེར་སྦར།།
འཇམ་མགོན་དབང་བོས་འགྲོ་བའི་བློ་གྲོས་ལུས།
སྨིན་མཛད་འཕྲིན་ལས་གོས་དཀར་གཡོ་བའི་འགྲོས།།
ཇི་སྲིད་ནམ་མཁའི་ཁམས་ནི་མི་གཡོ་བ།།
དེ་སྲིད་སྐྱེ་རྒུའི་གསོས་སུ་ཉམས་པ་མེད།།
མགོན་ཁྱོད་བསྟན་པའི་མེས་པོར་མངོན་བཞེངས་ཏེ།།
གྲུབ་མཆོག་སྨྲ་བའི་དབང་ཕྱུག་ལྗགས་ཡངས་པོས།།
སྲིད་ཞིའི་འཆིང་བ་མ་ལུས་དྲུངས་ཕྱུང་བའི།།
མངོན་དགའི་རྩེ་དགའ་རབ་འབྱམས་ཞིང་དུ་བསྔགས།།
དཔལ་ལྡན་འགྲོ་བའི་བླ་མ་ལྷུན་པོའི་སྐྱིབས།།
162



2011ལོའི་སྙན་ངག་
བར་མེད་དུས་ཀྱི་བགྲོད་པ་དང་འགྲོགས་ཏེ།།
སྐྱེ་བོའི་སྣང་བར་གཟུགས་སྐུའི་ཉིན་བྱེད་འོད།།
རེ་ཞིག་བསྡུས་པའི་མྱ་ངན་ཕྱོགས་སུ་མཆེད།།
དེ་ལྟ་ན་ཡང་ལེགས་མཛད་ལྷུན་པོའི་ཕྲེང་།།
སཱ་ལའི་ལྗོངས་ལ་མུ་ཏིག་ཟེ་བ་གཡོ།།
བསྟན་འགྲོའི་དཔལ་གྱུར་བུ་སློབ་གདོང་ལྔའི་དབང་།།
ལུང་རིགས་མཆེ་སྡེར་རྣོན་པོས་སྲིད་གསུམ་འགེངས།།
དང་པོར་ཐོས་པ་ཐོས་པར་བཙལ་བའི་ཚུལ།།
བར་དུ་སྒོམ་པ་སྒོམ་པར་རྟོགས་པའི་ཉམས།།
ཐ་མར་ཉམས་ལེན་ཉམས་སུ་བཞེས་པའི་གདེང་།།
རིགས་པས་དཔྱད་ན་འཇམ་མགོན་དབང་བོ་ཉིད།།
གསུམ།
དེ་སྐད་རྟོགས་བརྗོད་ཟླ་དཀར་འཁྲི་ཤིང་གི། །
དགེ་ཚོགས་ཡལ་འདབ་ཕྱོགས་སུ་བརྐྱངས་པའི་དཔལ།།
དད་པའི་རྒྱ་མཚོ་བསྲུབས་སྐྱེས་དཔག་བསམ་ཉིད།།
ཁོ་བོའི་སྔོན་བསགས་རྣམ་དཀར་མཐུ་ལས་འཁྲུངས།།
སྐྱེ་བ་ཀུན་དང་ཁྱད་པར་ད་རེས་སུ།།
ཁྱོད་གསུང་སྙིང་བོའི་རྗེས་སུ་ཟློས་པའི་ངག།
རྣམ་པར་དཀར་བའི་ལེགས་བྱས་དགེ་ཚོགས་ཆེ།།
འདི་ན་སྐལ་བར་སྨིན་པ་རྟག་བརྟན་ཤོག།
དེ་ཡི་མཐུ་ལས་སྲིད་པའི་མ་རིག་སྨག།
163



: | གཟི་མིག་དཔེ་ཚོགས།
འཇོམས་པའི་རྩོམ་པ་དབྱངས་ལྡན་ཕང་འགྲོའི་རྒྱུད།།
མགྲིན་ལ་རྩེན་པའི་ལས་ཀྱིས་འགྲོ་བ་ཀུན།།
རབ་དགའི་ས་ལ་མཆོད་པའི་དཔལ་སྦྱིན་ཤོག།
ཀེ་ལ་ཤ་ཡི་གོས་དཀར་བཀླུབས་པའི་ལྗོངས།།
གང་ཞིག་འདོད་པའི་དོན་ཀུན་མ་ལུས་འགྲུབ།།
བསྟན་པའི་ཉི་ཟླ་འབར་བའི་སྣང་བ་མཆོག།
ཇི་སྲིད་བསྐལ་པར་ནམ་ཡང་ཉམས་མེད་ཤོག།
ངག་གི་དབང་ཕྱུག་བློ་གྲོས་སྨིན་པའི་དཔྱིད།།
ལྟོས་བཅས་ཡིད་ཅན་ཡིད་དང་མཉམ་འཇུག་པའི།།
དགེ་ལེགས་ཕུང་བོ་སྐྱེ་རྒུའི་སྨོན་པ་བཞིན།།
དགེ་བ་འདི་ཡིས་གེགས་མེད་མྱུར་འགྲུབ་ཤོག།
(2011ལོའི《སྦྲང་ཆར》དེབ་གསུམ་པ་ལས་བདམས)
164



2011ལོའི་སྙན་ངག
ང་ཚོའི་ལག་མཐིལ་གྱི་རི་མོ།
(ཞར་བཀོད་གསུམ)
གཅན་མེ་སྟག་
ཆུང་ངུའི་དུས་སུ།
མེས་པོ་ཚོས་ལག་མཐིལ་གྱི་རི་མོར་བལྟས་ནས།
གང་ཞིག་ནི་ཚེ་སྲོག་གི་བཞུད་ལམ་དང་།
གང་ཞིག་ནི་ལས་དབང་གི་བགྲོད་ལམ་ཡིན་ལ།
གང་ཞིག་ནི་བརྩེ་དུང་གི་སྐུད་ལམ་དང་།
གང་ཞིག་ནི་སེམས་གཤིས་ཀྱི་མདུད་སྣེ་ཡིན་པར་སྒྲོགས།
ལག་མཐིལ་གྱི་གཉེར་རིས་རེ་རེ་ནི།
ང་ཚོ་ཕན་ཚུན་སྦྲེལ་བྱེད་ཀྱི་ཐག་པ་ཡིན་ཞིང་།
ང་ཚོའི་སྐྱེ་འཆི་གཉིས་ལྷན་དུ་མདུད་བྱེད་ཀྱི་ལོང་བུ་ཡིན་ཞེས་བཤད།
ལག་མཐིལ་གྱི་རི་མོ་དེ་དག
དཀར་པོ་མིན་ལ། ནག་པོའང་མ་རེད།
སེར་པོ་མིན་ལ། ལྗང་གུའང་མ་རེད།
ལག་མཐིལ་གྱི་རི་མོ་དེ་དག
ཆུང་ཆུང་ལུ་གུ་འཚོ་སའི་ཐང་གཞོང་མིན་ལ།
165



2: གཟི་མིག་དཔེ་ཚོགས།
གཞོན་ནུའི་གསང་གཏམ་ཤོད་སའི་རི་སུལ་ཡང་མ་རེད།
སྐྱོ་ལ་སྡུག་གླུ་ལེན་སའི་ལུང་གྲོག་མིན་ལ།
དགའ་ལ་སྐྱིད་བྲོ་འཁྲབ་སའི་སྤང་ཐང་ཡང་མ་རེད།
ལག་མཐིལ་གྱི་རི་མོ་དེ་དག
འདི་དང་དེ་ཡི་ཆ་ཤས་ཤིག་གམ། གྲུབ་ཆ་ཞིག་གམ།
ཡན་ལག་ཅིག་གམ། ལེ་ཚན་ཞིག་ཀྱང་མ་རེད་དེ།
ཡངས་ལ་ཨ་ཆེན་གྲུ་བཞིའི་གཤོང་ཐང་མིན་ལ།
མཐོ་ལ་ཏི་སེ་ལྷུན་པོའི་དབུ་རྩེའང་མ་རེད།
དོག་ལ་རྨ་འགག་དང་པོའི་སྐོར་ལམ་མིན་ལ།
འཕྱོ་ལ་འབྲི་ཆུ་རིང་མོའི་རླབས་ཕྲེང་ཡང་མ་རེད།
ལག་མཐིལ་གྱི་རི་མོ་དེ་དག
ལོ་ཟླའི་རྒས་གཉེར་བབས་པའི་སྡོང་རྒན་གྱི་ཤུན་པ་ལྟ་བུ་སྟེ།
ལོ་རྒྱུས་དཀྱུས་སུ་བཞག་པའི་གཡུལ་འགྱེད་ཀྱི་རྨ་ཁ་ལྟ་བུ་རེད།
ལག་མཐིལ་གྱི་རི་མོ་དེ་དག
ཐོ་རངས་སྨག་གིས་བསགས་པའི་རྩྭ་མགོའི་ཟིལ་བ་ལྟ་བུ་སྟེ།
མཚན་མུན་རླུང་གིས་དཀྲོགས་པའི་སྦྲ་འདབས་ཀྱི་དར་ལྕེ་ལྟ་བུ་རེད།
ལག་མཐིལ་གྱི་རི་མོ་དེ་དག
འོ། དེ་དག་ནི་མ་གཞིར། །
གཞིས་བྱེས་གྱེས་གདུང་གིས་བྲལ་བའི་སྐྱོ་ཡུས་ཀྱི་སེན་རྗེས་དམར་པོ་དང་།
ཕ་ཁྱིམ་བོར་སྟོར་གྱིས་བཏང་བའི་མིག་ཆུ་ཡི་བཞུར་ཤུལ་ནག་པོ་སྟེ།
166



2011ལོའི་སྙན་ངག
ཤ་གྱོད་ཀྱི་ཕ་བོང་བསྒུལ་སའི་འོབས་དོང་རེ་རེ་དང༌། །
ཁྲག་ཡིག་གི་ཉིན་ཐོ་འབྲི་སའི་ཐིག་ཕྲེང་རེ་རེ་ཡིན་ཨང་།
ང་རང་སྐྱེས་མ་ཉིད་དུ་རྒས་སོང་།
༡
ང་རང་སྐྱེས་མ་ཉིད་དུ་རྒས་སོང་།།
ང་རང་འགྲེང་མ་ཉིད་དུ་འགྱེལ་སོང་།
ངས་གཏམ་བཤད་མ་ཉིད་དུ་ཞུགས་ཤིང་།
ངས་མིག་ཕྱེས་མ་ཉིད་དུ་ལོང་སོང་།
ངས་སུ་ཞིག་པང་དུ་ལེན་འདོད་ཀྱི་ལག་པ་བསྲིངས་མ་ཐག
དཔུང་ངར་སྦོམ་པོ་རྩད་ནས་ཆད་ཅིང་།
ངས་སུ་ལ་མེ་ཏོག་གཏོར་འདོད་ཀྱི་ལག་པ་བསྲིངས་མ་ཐག
མེ་ཏོག་ཡོད་ཚད་རྐང་ནས་རྙེད་སོང་།
ངས་སྐར་ཁུང་ལས་མཐོང་བའི་ཉི་འོད་ཀྱི་ཆག་གྲུམ་མཐོང་མ་ཉིད་དུ།
མིག་དབང་ཡོངས་སུ་ཉམས་ཤིང་།
ངས་དུར་ཁུང་ལས་མཆེད་པའི་རུས་ཀོག་གི་རྐན་སྒྲ་ཐོས་མ་ཉིད་དུ།
རྣ་བ་ཡོངས་སུ་འོན་སོང་། །
ངས་ལུག་ཤ་བཟའ་འདོད་ཀྱི་གྲི་ཆུང་བཤམས་མ་ཐག
གྲི་དངོ་བཙའ་ཡིས་གཡོགས་ཤིང་།
ངས་རྩམ་པ་བཟའ་འདོད་ཀྱི་ཕོར་བ་བཟུང་མ་ཐག་
167



1:|: གཟི་མིག་དཔེ་ཚོགས།
ཕོར་བ་དཀྱིལ་ནས་གས་ཚར།
ང་རང་རི་མགོ་མཐོ་ས་རུ་འགོ་དུས།
རི་བོ་རྨང་ནས་ཉིལ་ཟིན་ལ།
ང་རང་ཆུ་བོ་ཟབ་ས་རུ་སྒྲོལ་དུས།
ཆུ་བོ་ཡོངས་སུ་སྐམ་ཟིན།
ང་རང་འཇིག་རྟེན་དུ་སྐྱེས་འདོད་མེད་པར་ཡང་ཡང་སྐྱེས་དགོས་
བྱུང་བ་བཞིན།
ང་རང་འཇིག་རྟེན་ནས་འཆི་འདོད་མེད་པར་ཡང་ཡང་འཆི་དགོས་བྱུང་།
ངས་རྫུན་གཏམ་ལ་ཅི་ཙམ་རྒོལ་བ་དེ་སྲིད་རྫུན་གཏམ་ལབ་དགོས་
བྱུང་ཞིང་།
ངས་རྨོངས་དད་ལ་ག་ཚོད་དགག་པ་དེ་སྲིད་ཐལ་མོ་སྦྱོར་དགོས་བྱུང་ཡོད།
ང་རང་སྒོ་ཕྱིར་ཆས་དུས་ཕྱིར་ཁང་བའི་ནང་དུ་སླེབས་ཤིང་།
ང་རང་ལམ་དུ་ཞུགས་དུས་ལམ་གྱིས་ང་རང་འཁྲིད་ཀྱིན་ཡོད།
ང་རང་སྨྲ་བ་མེད་པར་བསྡད་ཀྱང་སྐད་ཆས་ང་རང་གླེང་ཞིང་།
ང་རང་འགུལ་བ་མེད་པར་བསྡད་ཀྱང་སེམས་པས་ང་རང་སྒུལ་
བཞིན་ཡོད།
ང་ཡིས་ན་ཟུག་གི་ངུ་ངག་འབྱིན་འདོད་མེད་ཀྱང་མིག་ཆུ་ཡིས་ང་རང་
བརླན་ཞིང་།
ང་ཡིས་ལ་རྒྱ་ཡི་གད་རྒྱངས་སྒྲོགས་འདོད་མེད་ཀྱང་ང་རང་སྔར་ནས་
168



2011ལོའི་སྙན་ངག
སེང་གེ་རུ་གྱུར་ཚར། །
ང་ཡིས་ཁྲག་དང་བཅས་པའི་ཡི་གེ་བྲིས་མ་མྱོང་ནའང་། །
ཁྲག་གིས་གོས་པའི་སྐད་ཆ་ཡོད་ཚད་ངའི་སྙིང་དབུས་ནས་སྦྲུམ་ཏེ།
དོན་ལྔ་སྣོད་དྲུག་ཏུ་ཁྱབ་ཚར། །
ང་རང་ཉིན་མོར་དགའ་དུས་ཉི་མ་བོར་ཟིན་ལ།
ང་རང་མཚན་ལ་དུངས་དུས་ཟླ་བའང་ཡལ་ཟིན།
ངས་རྒྱང་རིང་ལ་སྒུགས་དུས་རེ་བ་ཉེ་གམ་ནས་ཟད་ཅིང།
ངས་ཁ་སང་གླེང་དུས་དེ་རིང་གི་དུས་ཚོད་ཟད་ལ་ཉེ།
ང་རང་དགུན་གྱི་འཁྱག་གྲང་ལ་ཇི་ལྟར་གཡོལ་ནའང༌།
དགུན་གཞུང་གི་རླུང་བུ་མི་སེམས་ཀྱི་གཏིང་ནས་ལྡང་ཞིང་།
ང་རང་ཁ་བའི་མེ་ཏོག་ལ་ཅི་ཙམ་དུངས་ནའང་།
གངས་ཀྱི་འདབ་མ་སྔར་ནས་ཆུ་རུ་གྱུར་ཟིན།
དེ་ལྟར་འདི་ལྟར་དུ།
ང་ང་ཡི་ནང་རིམ་ནས་རྒས་ཤིང་།
ང་ང་ཡི་ཕྱི་ལོགས་སུ་འཆི་བཞིན་ཡོད་པས།
གཡོ་ཟོལ་གྱི་དུངས་པའམ། སྡང་སྡིགས་ཀྱི་བསླབ་བྱ་གང་ཡང་
ངའི་ཕྲག་ཏུ་མ་སྐྱོན་རོགས།
མ་སྐྱོན་རོགས།
169



:|
:
༠༠བ
..
:.
:: 1:::::
wiss
གཟི་མིག་དཔེ་ཚོགས།
རྣོ་སྦྲེང་རོལ་དབྱངས་ཤིག་ལ་ཉན་པ།
ཡུན་རིང་མ་འཕྲད་པའི་ཁོ་མོས།
དེ་རིང་། ང་ལ་རོལ་དབྱངས་དཀྲོལ་བཞིན་ཡོད།
ཁོ་མོའི་ལག་སོར་རེ་རེ་ནི་གཡང་ཊིའི་ཐུར་མ་རེ་རེ་དང་འདྲ་བར།
ཐུར་མ་རེ་རེས་ས་སྲོད་འདིའི་རླུང་བུ་གྲང་མོ་དག
ཁང་མིག་འདིའི་ནང་རིམ་དུ་ཡང་ཡང་སྐྱེལ་འོངས།
རྣོ་སྦྲེང་གི་རྒྱུད་སྐུད་སྟེང་དུ། །
རོལ་དབྱངས་ཀྱིས་བསྒུལ་བའི་སྡོང་ལོ་ཆུང་ཆུང་གཉིས་ལྷུང་འོངས་ཏེ།
ཆུང་ཆུང་གི་ལས་དབང་ཞིག་གི་གླེང་སྐྱོ་གླེང་བཞིན་འདུག
འགྱུར་ཁུགས་དེ། རྫི་བོའི་འཕྲེད་གླིང་གིས་དྲངས་པ་དང་འདྲ་བར།
ང་རང་ལོ་ན་གཞོན་པའི་སྤང་ཐང་ཞིག་ཏུ་འཁྲིད་པར་རྩོམ་དུས།
གློ་བུར་འཕར་འདེགས་ཀྱིས་བསླངས་པའི་རླུང་འཚུབ་ཅིག་གིས།
སྒེའུ་ཁུང་ཕྱིའི་ཡོ་འབོག་གི་སྡོང་བོ་རྒས་འཁོགས་གཉིས་ཀྱང་། །
རང་དབང་མེད་པར་ཕན་ཚུན་འཐམས་པར་བྱས་སོང་།
སྐབས་འདིར། ང་རང་ཁོ་མོའི་ཉེ་གམ་དུ་བཅར་ནས།
རླུང་བུ་དེས་དཀྲོགས་པའི་རོལ་དབྱངས་ཀྱི་སྐྲ་ལོ་ཟིང་བོ་དག་སྙོམས་པོར་
ཤད་འདོད་ཅིང་། །
གྲང་ཚོར་དེ་ལས་བསྐྱེད་པའི་ཁོ་མོའི་སེམས་འགྱུ་དེའང་། །
དྲོད་ལམ་ལམ་གྱི་པང་དུ་ཐེངས་ཤིག་བསྡམས་འདོད། །
ཡིན་ནའང་། ཐག་རིང་དུ་འགྲོ་ཞོར་སླར་ཡང་ཕྱི་མིག་གིས་འཁྲེང་བའི།
170



2011ལོའི་སྙན་ངག
རོལ་དབྱངས་དེ།།
ལག་པས་ཅི་ཙམ་བསྙབས་ཀྱང་ཟིན་ཐབས་མེད་པའི་རླུང་བུ་ཞིག་སྟེ།
རྒྱུད་སྐུད་སྟེང་བྲད་ཅིང་གསོར་བའི་དུས་ཚོད་ཀྱི་རྨ་ཁ་ཞིག་རེད་འདུག
ཚོད་ཚོད་ལ།
ང་རང་མཆི་མ་མོག་མོག་གི་རོལ་དབྱངས་ཤིག་གི་ནང་རིམ་དུ་
སིམ་འགྲོ་ལ།
ཚོད་ཚོད་ལ།
ང་རང་ཁོ་མོའི་ཁ་གཏད་དུ།
ཉེས་པས་ཕོངས་པའི་བྱིས་པ་ཞིག་དང་ཡང་འདྲ་བོ་འདུག་
ཨ་ཁ་ཁ།
ད་ལྟ། ང་ནི་སྐྱི་མོས་བཏུམས་པའི་སྙིང་ཞིག་དང་འདྲ་བར།
གང་དུ་རེག་ན་དེ་རུ་ན་འོངས་དོན་ཅི་ཡིན་ནམ།
ཆུ་དེ་གཙང་འཁྲུས་གནོངས་དང་།
ཆར་ཐིགས་དེ་དག་ཉི་འོད་དང་འཕྲད་པའི་སྐད་ཅིག་མར།
མེ་ཏོག་དཀར་པོ་ཞིག་རི་སྒང་གི་སྤོ་ནས་འཛུམ་སྟེ།
ཟླ་བདུན་པའི་ནང་རིམ་དུ་བཞད་འོངས།
མེ་ཏོག་དེ་མཐོང་དུས། ངས་གློ་བུར་ངང་ཆུ་བོ་དྲན་འོངས།
ཆལ་ཆིལ་དུ་འབབ་པའི་ཆུ་བོ། །
དྭངས་ཤིང་བསིལ་བ་ཡོད་ཚད་ཀྱི་དཀྱིལ་འཁོར་ན་ཡོད།
171



《1:|: གཟི་མིག་དཔེ་ཚོགས།
འཇམ་ཞིང་ཡང་བ་མཐའ་དག་གི་དཀྱིལ་འཁོར་ན་ཡོད། །
བསིལ་ཤིག་ཤིག་ལྷུང་འོངས་པའི་ཆུ་ཐིགས་དག
སྐབས་ནམ་ཤེད་དུ། ཆར་བ་རུ་གྱུར་སོང་ངམ།
ཏག་ཏག་ཆར་ཐིགས་འདི་དག་རེད། འདི་དག་
བར་སྣང་ནས་དྲག་ཏུ་བབས་འོངས་ཏེ།
ཉི་འོད་དང་འཇའ་སྤྲིན་དང་བསིལ་རླུང་གི་ཁ་དོག་བཀྲུས་ཤིང་།
སྐྱེ་འཆིའི་བར་དོ་ན་འབབ་པའི་རྣམ་ཤེས་ཀྱི་གཙང་བོ་བཀྲུས་ཏེ།
ང་ཡི་སྤྱི་གཙུག་ཏུ་འཐོར་འོངས། ཆག་ཆག་ཏུ་འཐོར་འོངས།
ང་དང་འདྲ་བར། ཆར་ཐིགས་ཀྱི་ཀློང་ནས་བྱབས་ཁྲུས་མྱངས་པའི།
སྐྱེ་འགྲོ། སྲོག་ཆགས། རྩི་ཤིང་། ས་རྡོ་འདི་དག
ན་ཟུག་རེ་རེ་ལ་གཙང་འཁྲུས་རེ་རེ་འཐོབ་སྟེ།
རློན་ནེར་ནེར། ཆུ་ཤིང་རློན་པ་བཞིན་འཚེར་འོངས།
(2011ལོའི《ཟླ་ཟེར》དེབ་གསུམ་པ་ལས་བདམས)
172



2011ལོའི་སྙན་ངག
དཀར་གསལ་ཟླ་བར་ཕུལ་པའི་ངག་རིག་
ཀུན་གྲོལ་རྒྱ་མཚོ།
བསོད་ནམས་རབ་དཀར་གངས་རིའི་བཞིན་ལ་ཉིན་བྱེད་སྒེག་མོས་
ཟུར་མིག་མདའ།།
ཅི་དགར་འཕངས་ཚེ་བདེ་དགའི་ཚོར་འདུ་མ་བཟོད་རྔུལ་ཆུའི་
ཐིགས་པ་འབུམ།།
གངས་ཆབ་བསིལ་མོའི་བཞུར་རྒྱུན་བྱེ་བའི་རོལ་གར་ལ་བརྫུས་
ཉམས་མཚར་ཅན།།
འཛིན་མའི་ཕང་བར་ལྟེམས་མེར་འཁྱིལ་འདིར་ཁྱོད་ཀྱིས་མ་མ་
བརྗོད་པར་རིགས།།
བཅུ་དྲུག་ལང་ཚོའི་དཔལ་འབར་ཞལ་གྱི་ཨུཏྤལ་ཚེམས་ཕྲེང་
གེ་སར་བཞད།།
སྤྱན་ཟུང་བུང་བ་ཀེམ་ཀེམ་གཡོ་ཞིང་མཆུ་སྒྲོས་བྱི་རུའི་དམར་
མདངས་འཛིན།།
ལྷར་བཅས་འགྲོ་མང་གཙུག་གི་རྒྱན་གྱུར་ངག་རིག་སྟོང་གི་བདུད་རྩི་འཇོ།།
འཇིག་རྟེན་ཀུན་ཡིད་འཕྲོག་མཛད་མཚོ་བྱུང་མ་ཡང་ཁྱོད་ཀྱི་སྲིང་
མོ་ལགས།།
དྲོད་འཇམ་འོད་ཟེར་རྒྱན་དུ་བླངས་པའི་དམར་སེར་ཉི་མ་གཞོན་ནུ་གང་།།
173



གཟི་མིག་དཔེ་ཚོགས།
ཐུན་མཚམས་དམར་འོད་གོས་བཟང་མལ་ཆས་འོག་ཏུ་བདེ་བར་
གཟིམས་པ་རུ།།
དབང་ཕྱོགས་ས་འཛིན་འབུམ་གྱི་རྩེ་མོའི་སྒོ་གླེགས་རེ་རེ་འབྱེད་བཞིན་དུ།།
རབ་ཡངས་སྔོ་བསངས་མཛེས་མའི་འགྲམ་པར་ཐིག་ལེ་དཀར་པོའི་
ཚུལ་དུ་འཕགས།།
རྨད་བྱུང་འོད་སྟོང་འབར་བའི་དཀྱིལ་འཁོར་གཟི་བྱིན་ལྟ་བས་མི་
ངོམས་ཤིང༌།།
བི་ཤྭ་ཀརྨའི་སོར་འདབ་འཁྱུག་འདྲའི་རི་དྭགས་མཚན་རིས་མངོན་
པར་བཀྲ།།
ཟླ་གམ་གོར་མོའི་རྣམ་པའི་སྒྱུ་འཕྲུལ་རོལ་པ་སྣ་ཚོགས་འབྱམས་ཀླས་པ།།
མཛེས་སྡུག་རྒྱུ་སྐར་ཤེལ་གྱི་མེ་ཏོག་ཁྲི་མ་འབུམ་གྱི་ཁོར་ཡུག་ཅན།།
མཚན་མོ་སྟོང་གི་སྨག་རུམ་སྟུག་པོའི་རྔམ་གཉེར་བདུད་ཚོགས་རིང་
དུ་བདས།།
ཡར་སྐུལ་གསར་གཏོད་འགོག་པའི་ཆུ་འཛིན་ཡོལ་ནག་འདབ་མ་
རིམ་ཀྱིས་བསལ།།
ཉེར་གཅིག་དུས་རབས་གསར་བའི་མདུན་སྐྱོད་གོམ་སྟབས་ཡར་ནས་
ཡར་ལ་ཁྲིད།།
འཛམ་གླིང་མི་རིགས་ཡོངས་ལ་འཚེ་མེད་ཞི་བདེའི་བསིལ་བ་སྦྱིན་
པར་བྲེལ།།
ཆུ་ཀླུང་རྒྱ་མཚོའི་རླབས་དཀར་གསར་བའི་ཟེགས་མ་དགུང་སྔོན་
དབྱིངས་སུ་འཐེན།།
174



2011ལོའི་སྙན་ངག
ལྗང་མདོག་འཚེར་བའི་ནེའུ་གསིང་གཞི་ཡི་རྩྭ་ལོ་དག་གི་སྐོམ་
གདུང་བསལ།།
ཁྲ་ཆིལ་མེ་ཏོག་སྟོང་གི་འདབ་ཁར་དྭངས་བསིལ་བདུད་རྩིའི་
ཟེགས་མ་འགྲེམ།།
འབྲུ་རིགས་སྙེ་མ་འབུམ་གྱི་མགྲིན་པར་མུ་ཏིག་ཟིལ་བའི་རྒྱུན་
ཕྲེང་འདོགས།།
སྤྲིན་དཀར་ལང་ལོང་ཡོལ་བའི་ཕག་ནས་ལྐོག་ལྟའི་མིག་ཞགས་
འཕངས་པའི་ཚེ།།
ཡིད་ཆེས་བྲག་གཟར་འགྲམ་དུ་སྙིང་སྟོབས་རི་དྭགས་རྒོད་པོས་
མཆོང་གར་རྩེ།།
གནས་ལུགས་ཟབ་ཡངས་རྒྱ་མཚོའི་ངོས་རོལ་དྲང་བདེན་རླབས་
གཉེར་གྲངས་མེད་འཕྱོ།།
འདོད་རྔམ་བུད་ཤིང་བསྲེགས་ལས་གཡོ་སྒྱུའི་མེ་ལྕེ་དམར་པོ་འབར་
བ་མཐོང་། །
གང་གི་སྣང་བརྙན་ཟློས་གར་ཆུ་ཕྲན་འབུམ་གྱི་མེ་ལོང་ནང་དུ་གསལ།།
མུན་སྟུག་སྒྲིབ་གཡོགས་ཁྲོད་ནས་དཀར་པོའི་ལམ་བུ་བདེ་མོ་ནམ་
ཡང་བཙལ།།
ཁྲག་ཁྲིག་གངས་དཀར་རི་བོར་སྔོན་མེད་གསར་བའི་གཟི་མདངས་
དཔལ་ཡོན་བསྣན།།
མི་བཟད་དཀའ་སྡུག་ཚ་གདུང་མ་ལུས་གཞིལ་མཛད་བསིལ་ཟེར་
གྲངས་མེད་བཀྱེས།།
ཁྱོད་ནི་སློབ་གླིང་སློབ་མ་འབུམ་གྱི་མཚན་མོའི་ངག་སྐྱོར་གྲོགས་པོ་ལགས།།
175



1:|: : གཟི་མིག་དཔེ་ཚོགས།
ཁྱོད་ནི་འགྲོ་བ་སྟོང་གི་སྤྱི་གཙུག་འཁོར་ལོའི་མཛེས་རྒྱན་མཆོག་ཏུ་གྱུར།།
ཁྱོད་ནི་ལུས་ཅན་ཡིད་མཁར་འཕོས་པའི་དཀར་འཇམ་འོད་ཀྱི་
ཐིག་ལེ་ཡིན། །
ཁྱོད་ནི་རེས་འགྲིབ་རེས་འཕེལ་སྣོད་བཅུད་མི་རྟག་སྟོན་པའི་
བཤེས་གཉེན་ལགས།།
རིས་མེད་གཞན་དོན་མཛད་པ་རླབས་ཆེན་བསྐྱངས་པའི་བྱས་རྗེས་
བླ་ན་མཐོ། །
མཚན་སྙན་གྲགས་པ་དཀར་པོའི་ཟེར་སྐུད་དྲ་བའི་སྣེ་མོ་གང་སར་བཀྲམ།།
ཀུན་ཁེབས་ཁྲོད་ཀྱི་ཉིན་མོ་ཡིབ་རྣམས་སྐད་ངན་གཏོང་ལ་ལྡིང་
འཇགས་བྱིན།།
མཁའ་ནས་མཁའ་རུ་བགྲོད་པའི་ཆུ་ཤེལ་ནོར་བུའི་དགེ་མཚན་
ཀུན་གྱིས་གླེང་།།
(2011ལོའི《སྦྲང་ཆར》དེབ་གསུམ་པ་ལས་བདམས)
176



2011ལོའི་སྙན་ངག
སྣང་བའི་བྲག་ཅ།
(སྙན་ཚོམ)
གངས།
གསང་བའི་སྒྲོལ་མ།
ང་རང་སྒྲོལ་མའི་གསང་གནས་ཐམས་ཅད་དུ་འཁྱམས་ནས།
མཐར་ཕ་ཡུལ་གྱི་གངས་ཐང་དང་རི་ཀླུང་གི་ཚལ་དུ་སླེབས།
ང་གཞན་ཞིག་གི་ས་སྲོད།
དུས་ཚོད་ཀྱི་ཐག་སྒྲའི་ཁྲོད་སྐྱོད་ཀྱིན་པ་དེ་ནི་ཅི་ཞིག
ཟིན་ཐོ་རུ་འགྱོད་སྣང་དང་བཅས་དེ་ལྟར་བྲིས་རྗེས།
མེ་ལོང་ནང་དུ་གནས་ལུགས་རྟོགས་བྱེད་ཀྱི་གཟུགས་བརྙན་ཞིག་
ཡོད་དམ། །
ཐེ་ཚོམ་གྱི་ཐ་གུའི་སྣེ་མོ།
འདོད་སྲེད་ཀྱི་སེན་མོས་དམ་དུ་བ ཙིར་བ།
སྐྱོ་སྣང་བན་བུན་གྱིས་བསུས་པའི་ས་སྲོད་ཅིག་ལ་སྦྲེལ་འདུག
མ་བུ་ལྟེ་ཐག་གིས་སྦྲེལ་བ་ཇི་བཞིན།
177



གཟི་མིག་དཔེ་ཚོགས།
11:2
:
འོ་མའི་མཚེའུ་ཞིག
ཡིད་དུ་འོང་བའི་མཚན་མོ་འདིས།
ང་ལ་གསུང་གླེང་མཛད་ཀྱིན་འདུག
འོད་འཚེར་བའི་རྒྱུ་སྐར་གྱིས་གང་བའི་ལྷིང་འཇགས་ཀྱི་སྒྲ་དབྱངས་
ཁྲོད་དུ། །
ཐོག་ཁང་གི་གྲིབ་མ་དང་སྐྱེད་ཚལ་གྱི་འཇའ་ཚོན།
གྲོང་ཁྱེར་གྱི་གློག་འོད་ཁྲོད་ཕྱེད་ཙམ་མངོན་པའི། །
མཆོད་རྟེན་དཀར་པོའི་མཐོངས་དབྱིངས།
དེའི་ཡང་སྟེང་དུ་མྱུར་འགྲོས་བྱེད་པའི་ཆུ་ཡི་ཟླ་བ།
དེའི་མིག་ལྕིབས་ལ་གནག་རྩི་ལྟར་ཆགས་པའི། །
ལྷ་མོ་སྦྲུམ་མའི་སྐྲ་དང་ཁྲག་རིས་བཀྲ་བའི་མཁུར་ཚོས།
འདི་དག་ནི་ངའི་ཉམས་སྣང་གི་ལྗོན་པའི་རྩ་བ་ན་ལྷོག་ལྷོག་གདུ་བའི།
འོ་མའི་མཚེའུ་ཞིག་གོ
རོལ་རྩེད།
རོལ་རྩེད་ཀྱི་གླུ་དང་རོལ་མོའི་ནང་ཁྲོལ།
རྩི་ཐུར་བཀུགས་པའི་གཞུ་དང་ཉག་ཕྲན་གྱི་རོལ་རྩེད།
ད་དུང་། ད་དུང་མངོན་སུམ་མི་སྣང་བའི་མཆུ་དང་མཆུ་ཡི་བདུད་རྩི།
སོར་མོ་དང་སོ་ཕྲེང་གི་བར་དུ་བཙིར་བའི་དམྱལ་བའི་སྒྲ་དབྱངས།
དེ་དག་ཕྱོགས་སོ་སོར་འཐོར་སོང་།
178



2011ལོའི་སྙན་ངག
6%9%MudANowngwei@
w
is8%A#tna@sews
རོལ་རྩེད་གྱི་གར་ཕ་བོང་ཤི་བོའི་སྣང་བརྙན།
ཕྱོགས་སོ་སོར་འཐོར་སོང་། །
ང་ཚོས་རང་ཉིད་ཀྱི་ཕྱིར་དུ།
རོལ་རྩེད་ཅིག་རྩོམ་དགོས།
འཆི་བའམ་གསོན་པའི་ཆེད་དུ།
བགྲོད་བྱར་ལྷགས་པའི་ལམ་དེའི་ཆེད་དུ།
རླུང་གིས་འཁུར་གྱིན་པའི། མེ་ཡིས་འཚིག་གིན་པའི། །
ངའམ་ཁྱོད་དམ། ཁོ་དང་མོའི་ཆེད་དུ། །
རོལ་རྩེད་ཀྱི་ཆང་དང་རོལ་རྩེད་ཀྱི་དུ་བ་ལོངས་སུ་སྤྱོད་དགོས།
རྣམ་ཤེས་དང་ཚེ་སྲོག་གི་རླུང་དེ་རོལ་རྩེད་ཀྱི་ཁམས་ལ་ལྡང་ཆེད།
འཆི་བའི་ཕ་རོལ་ནས་ཡང་བསྐྱར་ཐེངས་གཅིག་གསོན་དགོས།
སྣང་བའི་བྲག་ཅ།
་ ་
་
ལག་པའི་རི་མོ་ལས་མཐོང་བའི་ཉི་མ།
ཡར་འཕགས་ནས་ཞིག་ཚར་བའི་ནམ་མཁའ་ལས།
ན་ཟུག་མྱངས་ཤིང་། མེ་ཏོག་དང་བུང་བ་རྣམས་ལ།
མྱ་ངན་གྱི་ལྗོན་པ་ཞིག་བཏབ། །
ང་རང་། ལྗོན་པའི་གྲིབ་བསིལ་འོག་རྐུམ་ནས་ཉལ།
ཞོར་དུ་ཡབ་ཆེན་གྱི་རྟ་ཕོའི་རྨིག་སྒྲ་ལ་ཉན།
རྨིག་བཞི་གོར་མོའི་དཀྱིལ་འཁོར་ནས།
འཁྱོམ་ཞིང་འཁྲུགས་པའི་ནགས་ཚལ་ཆེན་པོ་ཞིག་གི་འུར་སྒྲ་ཐོས་ཤིང་།
179



1: གཟི་མིག་དཔེ་ཚོགས།
དེའི་ཕ་རོལ་ཏུ།
པའེ་ཏོ་ཧྥུན་གྱིས་བྱིས་དུས་ཀྱི་རྨི་ལམ་དཀྲོལ་གྱིན་པ་ཐོས།
རྣ་བའི་བདུད་རྩི། །
རླུང་བུ་དང་འགྲོགས་པའི་གླུ་ངག་གི་བསླུ་བྲིད།
ནེ་ཙོ་ལྟ་བུའི་རི་བྱ་གང་གིས་ཀྱང་ཉམས་སུ་མྱོང་མ་ཐུབ།
ཞེད་སྣང་དང་བཅས་འཕུར་བར་རྩོམ་པའི་བྱ་ཚོགས།
ཁ་ཕྱོགས་ཀྱི་གདམས་པ་ལེན་པའི་བྲག་རི་དང་གྱེས་པས།
གཤོག་པའི་རྣོ་དབལ་གྱིས་རྡོ་ཟེགས་བྱེ་མར་འཐག་པའི་དཔའ་གདེང་
ཁོ་ན་གླུ་ངག་ལ་གྱེར་དུས།
མིག་ཆུས། ང་ལ་སྙིང་གཏམ་གླེང་གིན་འདུག
(2011ལོའི《ཟླ་ཟེར》དེབ་གསུམ་པ་ལས་བདམས)
180



2011ལོའི་སྙན་ངག
རྟོག་བཏགས་ཀྱི་ཚོར་འདུ་བཞུར་སའི་
རྒྱང་རིང་གི་སྤྲིན་པ་དཀར་པོ།
ཀླུ་ཚང་སྨོན་ལམ་རྒྱ་མཚོ།
ལྷོ་བཞུད་སྤྲིན་པ་དཀར་པོ།།
དྲན་པའི་ཀློང་དུ་འཁོར་བས།།
ལོ་ཟླར་བསགས་པའི་སེམས་གཅོང་།།
མགྲིན་པའི་ཡུར་ལས་བཞུར་སོང༌།།
ངུར་སྨྲིག་གྲིབ་བསིལ་འོག་ནས།།
དྭངས་གཙང་ཞེ་བློ་འདྲེས་པས།།
རྒྱུ་ཐོབ་དཔལ་གྱི་མཛེས་སྡུག།
ཞེན་དང་མ་ཞེན་མི་འདུག།
སེམས་པའི་བསིལ་རླུང་རྒྱུ་ཕྱོགས།།
མི་ཁ་རི་བོས་བཀག་ཀྱང༌།།
ཚུལ་འཆོས་སྒེག་མོའི་ཟློས་གར།།
བསྒྱུར་བའི་ངལ་བློ་མི་འདུག།
ལས་ཉོན་རླུང་གིས་བསྐྱེད་པའི།།
181



1:|གཟི་མིག་དཔེ་ཚོགས།
འཁྲུལ་སྣང་ནམ་མཁའི་འཇའ་ཚོན།།
སྙིང་ལ་གཟན་པའི་རང་མཚང་།།
སྨྱུ་གུའི་གདོང་ལས་འཐོར་སོང་།།
དཀོན་མཆོག་ལྷ་ཡི་དྲུང་དུ།།
དབུ་མནའི་དམ་ཚིག་སྒྲོན་དང་།།
རྣམ་དག་བརྩེ་བའི་འཕྱོར་ཉམས།།
དབྱངས་གསལ་རིས་སུ་ཕབ་ཆོག།
མི་སེམས་རྡོ་རེད་མ་གསུངས།།
བབ་ཅོལ་སྨྲ་དགོས་མི་འདུག།
རྒྱང་རིང་རི་བོའི་ཕག་ནས།།
འཛུམ་ལ་ཉེ་རིང་ཕྱེས་འདུག།
ཤ་ཆང་ཚོགས་ཀྱི་འཁོར་ལོ།།
འཚོལ་སྙེག་དཀའ་སྤྱད་མ་གནང་།།
ནང་སེམས་འོ་མའི་བདུད་རྩི།།
ལོ་དང་ཟླ་བར་སྐྱིལ་དང༌།།
དད་འདུན་ལྷ་ལ་ཕུལ་ནས།།
བརྩེ་སེམས་མི་ལ་བཅོལ་ཡང་།།
འོལ་ཚོད་མི་ཁའི་ཡོལ་བས།།
དབང་མེད་མཐོང་ལམ་བསྒྲིབས་སོང་།།
182



2011ལོའི་སྙན་ངག
ཁྱེད་རང་རྒྱང་ལ་བཞུད་ནས།།
སྐྱོ་བའི་རླུང་བུ་གཡུག་དུས།།
མགོན་སྐྱབས་ལྷ་ཡི་ཚོགས་ལ།།
སྨྲེ་སྔགས་ཞུ་དགོས་བྱུང་སོང༌།།
ཚོགས་དྲུག་རྣམ་ཤེས་ཁྲག་རྒྱུན།།
ཚོར་བའི་གཙང་པོར་འགྲོགས་ནས།།
རྒྱུས་མེད་ཡུལ་ལུང་དེ་གའི།།
སྣང་བརྙན་རྒུམ་བུ་འཐུས་འགྲོ།།
རྒྱུ་ཐོབ་མཛའ་མོར་ཞེན་པས།།
དུངས་ཞེན་གླེང་བས་མི་ཕན།།
ཧམ་པ་ཆེ་བའི་འཇིག་རྟེན།།
མི་སེམས་ཤེས་བློ་མི་འདུག།
མི་སེམས་དགའ་སྐྱོས་བཏེགས་ཡོད།།
དགའ་སྐྱོར་བརླན་གཤེར་འདྲེས་ཡོད།།
གྲང་བསིལ་ལོ་ཟླའི་ཡོ་ལང་།
ཁྲེལ་གཞུང་སྣེ་ནས་མ་བརྗེད།།
གཟུགས་མེད་འདང་བརྩེ་ཟེར་བ།།
ལྷན་སྐྱེས་བག་ཆགས་རང་རེད།།
རྣམ་རྟོག་མི་ཡི་འཕྲོ་འདུ།།
183



གཟི་མིག་དཔེ་ཚོགས།
སྐད་ཅིག་རྨི་ལམ་ཞིང་རེད།།
མི་སེམས་རླུང་བུ་གཉོམ་པོ།།
དྲན་པའི་སྣོན་མར་སྒོམ་ཡང༌།།
འདུ་བྲལ་འཁོར་བའི་ཀློང་གི།
སྔོན་ལས་ཁྲེལ་ཡོད་མིན་སོང་།།
སེམས་པ་རྟ་མཆོག་མཐུར་མེད།།
དྲན་ཤེས་སྒྲོག་ཐག་བཅད་ནས།།
སྔོན་གོམས་བག་ཆགས་སྤང་དུ།།
མཆོང་རྒྱུག་གར་ལ་ཆས་སོང་།།
ཆུང་ཆུང་དྲན་པའི་མེ་ཏོག།
ཆུ་བོའི་འགྲམ་ནས་སྐམ་སོང་།།
མངར་སྐྱུར་འདྲེས་མའི་འཚོ་བ།།
སྙན་ངག་ཀློང་ལ་འཐིམ་སོང་།།
གནས་ལུགས་མཚར་སྡུག་སྙིང་བོ།།
དྭངས་གཙང་སེམས་པར་བསྲེས་ནས།།
འདས་དོན་རིང་མོའི་སྦས་དོན།།
འདོད་བློ་གཙང་མའི་དན་རྟགས།།
སྙིང་གི་ཡི་གེ་ནག་ཆུང་།།
དྲན་པའི་སྒྲོམ་ལ་བཅུག་ཀྱང༌།།
184



2011ལོའི་སྙན་ངག
-
དུངས་སེམས་རླུང་གི་ལག་པས།།
མཁའ་མཐའི་སྤྲིན་པར་བྲིས་སོང་།།
(2011ལོའི«གངས་རྒྱན་མེ་ཏོག》དེབ་གསུམ་པ་ལས་བདམས)
185



གཟི་མིག་དཔེ་ཚོགས།
གྱེས་སྨོན།
(ཞར་བཀོད་གཅིག)
— གྲོགས་པོ་ཞིག་གི་འདས་རྐྱེན་ལ་བྲིས་པ།
ས་དཀྱིལ་ཚེ་བཀྲ།
ཁོ་བོར་བརྩེ་བ་མེད་པའི་རི་བོ་དག འགྱེལ་བར་ཆུགས།
ཁོ་བོར་སུན་སྣང་མོད་པའི་ཉིན་མཚན་དག བཞུད་དུ་ཆུགས།
འོན་ཀྱང་། ཁོ་བོར་དུངས་པ་ཟབ་པའི་རྣམ་ཤེས་དེ་ཕྱིར་འཁྲིད་ཤོག
ང་ཡི་ལྷ་ཆེན། ང་ཡི་གཤིན་རྗེ་ཨང་།
བར་ཆད་འདི། སྒྱུ་འཕྲུལ་གྱི་རོལ་རྩེད་ཅིག་ཡིན་ཡང་སྲིད་ལ།
ཚེ་སྲོག་གི་སྒོ་ཡོལ་ནག་པོ་གཏན་དུ་བརྒྱབ་ཀྱང་རུང་། ལྷ་སྒྲུང་ལྟ་བུའི་
རྨི་ལམ་དེས།
སྤོས་ཟིན་པའི་གོམ་འགྲོས་ལ་ཚང་བརྩིས་ཇི་ལྟར་བྱེད། །
ཁོ་བོར་སེམས་བརྩེ་བའི་མི་ལགས།།
ཁོ་བོ་ཉིད་ཀྱང་། བྱ་གླག་ནང་བཞིན། །
མཁའ་དབྱིངས་སུ་འཕུར་འདོད་ཀྱི་གཤོག་པ་ཇི་ལྟར་བརྐྱངས་ཤིང༌།
མཚན་མོའི་སྐར་ཚོམ་ལ་སྨོན་པ་གང་ལྟར་བཏབ་ཀྱང་།
186



2011ལོའི་སྙན་ངག་
ཐོག་རེག་མེད་པ་དེས། བཞུད་ཟིན་པའི་སྐར་མདའ་དེ།
འཛིན་ཐབས་མ་བྱུང༌། འཛིན་ཐབས་མ་བྱུང་། །
ད་ནི་ཁྱེད་ཀྱི་སྲོག་ལ་བརྒྱུས་པའི་ལོ་མ་ཆུང་ཆུང་དེ།
ཆུ་ཁར་གཡེང་བའི་ཀོ་གྲུ་བཞིན།
གཙང་བོའི་ཕ་རོལ་ལ་བདེ་བླག་ངང་བགྲོད་ཐུབ་པར་ཤོག
གཙང་འགྲམ་གྱི་རྩྭ་ཕྲན་དང་བྱ་ཁྱུ་དག
ཁྱེད་ཀྱི་ཚེ་སྲོག་གི་འགྲུལ་བཞུད་ལ་འཁྲེང་ནས།
སྨྲ་བ་མེད་པར། སྒེའུ་ཁུང་ཞིག་སེམས་སུ་ཉར་ཏེ།
སུས་ཀྱང་མཐོང་རེག་མེད་པའི་རྒྱང་རིང་རྒྱང་རིང་ནས། །
ཁྱེད་རང་། སླར་ཡང་།
རྒྱ་མཚོའི་མཐའ་ཡི་ཉི་འོད་བཞིན་འཆར་བར་སྨོན་པའི་ས་བོན་སྟོར།
ང་ཡི་ཀོ་གྲུ། ང་ཡི་ཉི་གཞོན་དང་གཙང་བོ་ཨང༌།
རྒྱང་རིང་ལ་ཉན་པ།
མཚན་མོ་དེར། དཔྱིད་རླུང་འཇགས་རྗེས།
མཚན་མོའི་མིག་ཀོང་ལས་ཆར་བ་ཟིམ་ཟིམ་བབས་བྱུང་།
ཆར་བ་ཟིམ་ཟིམ་ཁྲོད། ཁ་པར་དེས།
ཁུ་སིམ་སིམ་གྱི་མཁའ་དབྱིངས་གཤགས་ནས་ག་ལེར་སླེབས་ཤིང་།
སྙན་ལྷང་ལྷང་གི་སྐུལ་སྣེ་བརྒྱུད་ནས་གསལ་ལེར་ཚོར་འོང་།
187



:1:|: གཟི་མིག་དཔེ་ཚོགས།
ཁ་པར་ལ་ཉན་དུས། ཁ་པར་གཏོང་མཁན་ཀྱང་།
རི་ཆུ་ཁྲི་སྟོང་གི་ཕ་རོལ་ཏུ། །
ཆར་བ་ཟིམ་ཟིམ་གྱིས་བརླན་པར་བྱས་འདུག་ལ།
སྐད་ངག་འདར་འདར་གྱིས་གླེང་བས་ཁེངས་འདུག
མཚན་མོ་དེར། ཁ་པར་ལས་ལབ་གླེང་ཡུན་རིང་བྱས་རྗེས།
གློ་བུར་དུ། ཁྱེད་རང་ར་བཟི་བ་ཚོར་ཞིང༌།
ཁྱེད་རང་ཆར་བ་ཟིམ་ཟིམ་ཁྲོད།
ཁོ་བོའི་ཉེ་འཁོར་དུ་ཡོད་པའི་ཚོར་བ་སྐྱེས་པས།
ཁོ་བོའི་བརྩེ་དུང་དང་མིག་འོད་ལས།
ན་ཟུག་གི་གླུ་ཚིག་རེ་རེ་དང་། །
སེམས་རྟེན་གྱི་དར་སྐུད་རིང་མོ་ཞིག །
མཚན་མོའི་དབྱངས་འགྲོས་དང་ཆར་བ་ཟིམ་ཟིམ་ཁྲོད།
ཁྱེད་དང་ཁ་ཐག་ཆེས་ཉེ་བར་གྱུར། །
དེ་དུས། ཁོ་བོས་སྨྱུ་གུ་དང་འབྲི་ཤོག་བླངས་ནས་ཅི་ཞིག་གི་མགོ་བརྩམས།
མགོ་བརྩམས་པའི་དུས་ན།
བརྩེ་བ་སྣུམ་པོ་ཞིག དུང་བ་ཟབ་མོ་ཞིག
ཆར་བ་ཟིམ་ཟིམ་དང་འདྲ་བར། རླུང་བུ་བསིལ་བསིལ་དང་མཚུངས་པར།
སྨུག་ནག་པའི་ཕ་མཐའ་བརྒལ་ནས་ཁྱེད་ཕྱོགས་སུ་བཞུར།
དྲན་པ་དེ་དང་མཉམ་དུ། །
ཕ་ཡུལ་གྱི་རི་ཆུ་དང་། ཕ་ཡུལ་གྱི་རྩྭ་ལྗང་།
188



2011ལོའི་སྙན་ངག
ད་དུང་། དུས་ཚིགས་འདིར། །
ཆེས་ཡིད་གར་འོང་བའི་ཕ་ཡུལ་གྱི་སིལ་སྡོང་མེ་ཏོག་དང་།
ཆེས་བརྗེད་པར་དཀའ་པའི་བཟི་གཏམ་དྲོན་མོ་དེའང་།
མཚན་མོ་འདིའི་སྙན་ངག་གི་ས་བོན་དུ་མི་འགྱུར་ག་མེད་བྱུང་།
མཁའ་མཐའི་སྨིན་དྲུག་གམ། རྒྱང་རིང་གི་སྙན་ངག་པ་ལགས།
ཁྱེད་ཀྱི་སྙིང་གཏམ་དག མཚན་མོ་འདིའི་ཆར་བ་ཟིམ་ཟིམ་ཡིན་ཚེ།
ཁོ་བོས། རི་བོའི་ཕ་རོལ་གྱི་ན་ཟུག་གི་གླུ་ངག་ཟ་ཟི་དེ།
ཁྱེད་ཀྱི་ས་གཞི་དང་ཁོ་མོའི་གསང་བར་ཡང་བསྐྱར་ཐེངས་ཤིག་
ཉན་འདོད་ཅིང་། །
ཁྱེད་ཀྱི་ཟུངས་ཁྲག་དང་བརྩེ་བ་བསྲེས་མར་ལྡང་བའི། །
ཚེ་སྲོག་གི་བཞུར་རྒྱུན་ལ་རྣ་བ་ཡང་ཡང་བླགས་ནས་ཡོད།
(2011 ལོའི《ཟླ་ཟེར》དེབ་གསུམ་པ་ལས་བདམས)
189



གཟི་མིག་དཔེ་ཚོགས།
ཉི་མའི་འཚོ་བ།
འབའ་གདུགས་བྷེ།
མཁའ་ལམ་དེ་ཉི་མའི་མངའ་ཐང་ཡིན་པར་བརྗོད།
མཐོ་ཚད་དེ་ཉི་མའི་ཁྲི་འཕང་ཡིན་པར་གསོལ།
ལོ་ཟླ་ཞག་གྲངས་དང་བསྐལ་པའི་ཁུགས་སོ་ན།
ཁྱེད་ཀྱི་ཕངས་མེད་ཀྱི་རྔུལ་ཁྲག་འཐོར་ཞིང༌། །
ཁྱེད་ཀྱི་རྒས་མེད་ཀྱི་ཟིན་ཐོ་ཉར་བའི་མཐོང་ལམ་ཧྲིལ་བོ་དེ།
རང་ཉིད་བཀླགས་པའི་མེ་ལོང་གི་གཞི་རུ་འཁྲུངས་པ་ཡིན་ན།
ཁྱེད་ཀྱི་གསེར་ཞལ་མཇལ་བའི་བདེ་སྣང་དེ།
ཏག་ཏག་ང་ཚོ་དང་བར་ཐག་ཅིག་གི་བརྩེ་བ་ཡིན་སྲིད།
གསེར་གྱི་རྒྱབ་ལྗོངས་ཉར་བའི་གནམ་སའི་བར་མཚམས་སུ།
བུས་པའི་ལག་པ་སྲོ་བའི་ཚ་དྲོད་རྒྱས་ཡོད་ཅིང་།
ཨ་མའི་སྤྱན་ཟུང་གསལ་བའི་སྒེའུ་ཁུང་ཕྱེ་ཡོད།
སེམས་ལ་དྲོད་ཐིག་འབབ་པའི་གཏམ་རྒྱུད་དེ།
སྐྱེས་ཆེན་ཚོ་ལམ་ལ་བཞུད་དུས་དང་། །
སྨན་ཆུང་མས་བཞོ་དབྱངས་འགུག་པའི་མདུན་ལྗོངས་ཡིན་ན།
འོད་ཀྱི་ཟབ་ཚད་ནས།
190



2011ལོའི་སྙན་ངག
རྒུན་འབྲུམ་ལྟར་མངར་བའི་གླུ་གཞས་མཐའ་དག་
ཁྱེད་ཀྱི་ལོ་ཟླ་ལ་ཕུལ་པའི་ལེགས་སྐྱེས་རེ་རེ་ཡིན།
ཁྱེད་ཀྱི་འཛུམ་ཞལ་དེ་གཞོན་ནུ་མའི་ཟོ་ཁ་རུ་ལྷུང་ཐེངས་རེར།
ཁྱེད་ཀྱི་དྲན་རེག་དེ་མེ་ཏོག་གི་ཟིལ་བས་མྱོང་ཐེངས་རེར།
ཁྱེད་ཀྱི་རྫུ་བག་བྲལ་པའི་དྭངས་གཙང་གི་གཞི་རུ།
དཀྱེལ་ཡངས་པའི་ས་གཞི་ཞིག་གི་རྣམ་ཤེས་ཤོང་ཡོད་ན།
ཕྱག་ཟུང་འོད་དུ་སྤྲུལ་བའི་འཛད་མེད་ཀྱི་རྔུལ་ཁྲག་ཡོད་ཚད། །
ཁྱེད་ཀྱིས་ང་ཚོར་གནང་བའི་ཚེ་རབས་འདིའི་བདུད་རྩི་ཡིན་འདུག
མིག་གི་མངའ་ཐང་ལ་གསལ་ཆ་དོད་པའི་ཉིན་དེ་ནས།
ང་ཚོས་རང་ཉིད་ལ་ཐར་ལམ་བཙལ་ནས་གང་དུ་ཆས་བྱུང་།
གསེར་གྱི་རི་རབ་བརྩིགས་པའི་ཡུལ་ལྗོངས་དང་།
མཚོ་མོའི་རླབས་ཕྲེང་རྒོད་པའི་འཇིག་རྟེན་ནམ།
ཡང་ན་རྒྱང་རིང་པང་དུ་ལེན་པའི་སྟོབས་ཤུགས་དག
ཁྱེད་ཀྱི་དྲང་བདེན་གྱིས་བསྐྱེད་པའི་ལྷད་མེད་ཀྱི་སྨོན་ལམ་ཨེ་ཡིན།
སེམས་པའི་བང་རིམ་མྱུལ་བའི་རྟོགས་བརྗོད་དེ།
དུས་ཀྱི་གོམ་ཁ་མྱུར་བའི་འཁོར་ལོ་ཡིན་ན།།
ཁྱེད་ཀྱི་ཕྱི་མིག་དང་སྔོན་སྐྱོད་ཀྱི་གསེར་ཟམ་རེ་ན།
གཏན་དུ་སྦྲེལ་བའི་ཡིད་འོང་གི་ཕ་མཐའ་ག་ཚོད་འདུག
ཁྱེད་ཀྱི་གླུ་གཞས་ཀྱིས་ཁྱབ་པའི་སྙན་ངག་གི་ཞིང་ཁམས་རེ་ན།
ང་ཚོར་བཅོལ་བའི་ཁེར་ཚུགས་ཀྱི་གདངས་དབྱངས་ག་ཚོད་སྤུངས་ཡོད།
191



1:|
གཟི་མིག་དཔེ་ཚོགས།
འོད་ཀྱི་ཟེར་མ་དེ། ལག་པ་ཡ་གཅིག་གིས་ཁོག་དཀའ་ན།
སེམས་པའི་ཕྱི་ནང་ནས།
ང་ཚོས་ཁྱེད་ཉིད་གུར་དུ་ཕུབ་ཡོད།
ལས་དབང་ལ་ཕྱིར་ལྟ་ཐེངས་ཤིག་བྱས་ན།
དེ་ན་འབྲལ་མི་ཐུབ་པའི་ཁ་དན་ལྟ་བའི་དམ་ཚིག་དང་།
ཡང་ན་ཁྱེད་ཀྱི་སྤྱན་ཟུང་བགྲད་པའི་བྱིན་རླབས་མཐའ་དག
བདག་གི་བྱང་ཁོག་ནས། །
ཡང་ན་ཁོ་ཚོའི་མངའ་ཐང་ནས་ཐད་ཀར་དུ།
སེམས་ཀྱི་ཟབ་ཚད་དེའི་གཏིང་རུམ་དུ་ཟུག་འདུག
བདེན་ལུགས་དེའི་དབང་གིས། །
ཁྱེད་ཀྱི་མངོན་ལྐོག་བྲལ་པའི་དུས་ཚིགས་ཧྲིལ་བོ།
མཁའ་ལས་བྲིས་པའི་ལྷད་མེད་ཀྱི་སྙན་ངག་རེ་རེ་ཡིན་ན།
མཐའ་དབུས་བྲལ་པའི་གནམ་སའི་བར་མཚམས་ནས།
ཁྱེད་ཀྱི་མཛད་འཕྲིན་སྔར་བཞིན་རྒྱས་པར་ཤོག
ཁྱེད་ཀྱི་བྱང་སེམས་ལྷ་དང་མཉམ་པར་ཤོག
(2011ལོའི《སྦྲང་ཆར》དེབ་གསུམ་པ་ལས་བདམས)
192



2011ལོའི་སྙན་ངག
སྙན་ངག་གི་བླ་སྲོག
བདེ་སྐྱིད་སྒྲོལ་མ།
ཆུ་མོ་དགུ་ལ་མདུད་ནག་བརྒྱབ་ནས་
རི་བོ་བརྒྱ་ཕྲག་ལེབ་ཀྱིས་གླེབས་པའི་
གྱལ་སྟོབས་པ
ཉི་མའི་དཀྱིལ་འཁོར་ལ་ཨུ་ཁུང་ཞིག་བཏོད་ནས་
ཟླ་བའི་གསང་བ་ལ་ཕྲ་མཐོང་ཆེ་ཤེལ་ལྟར་གཟིགས་པའི
ཞིབ་འཇུག་པ
ཁ་བ་བུ་ཡུག་ལུག་བལ་དཀར་པོ་ལྟར་བསེད་ནས
བར་སྣང་སྟོང་བ་རྟ་རྒྱུག་ཐང་ཆེན་དུ་བཀྱེད་པའི་
སྒྱུ་འཕྲུལ་པ
གངས་རིའི་ར་བ་གཞོན་ནུའི་སོ་ཕྲེང་དུ་བགད་ནས
ཡར་ཀླུང་གཙང་པོ་ཡུགས་སའི་མིག་ཆུ་རུ་འདྲེན་པའི་
འཇིག་རྟེན་པ་
193



དགཟི་མིག་དཔེ་ཚོགས།
::::
:
:
3
:
:
t
-
རྣོ་ལྕགས་ཀྱི་སྲ་མཁྲེགས་ཁ་ཟས་སུ་འཆའ་ཞིང
སྣོད་བཅུད་ཀྱི་ཁེར་རྐྱང་ཧུབ་འཐུང་ཕོད་པའི
སྙིང་ཁམས་པ
ཁྱོད་ནི ངའི་བསམ་བློའི་རྩ་རྒྱུས་རོལ་རྩེད་བགྱི་མཁན་ཏེ
སྙན་ངག་གི་བླ་སྲོག་ཁོ་ནའོ
( 2011ལོའི《གངས་རྒྱན་མེ་ཏོག»དེབ་གསུམ་པ་ལས་བདམས)
194



2011ལོའི་སྙན་ངག
ཚགgma&se
ad8%9#*འཚa4f
དུས་གསུམ་སེམས་ཀྱི་ཉི་མ།
མཁའ་མོ་རྒྱལ།
1
སེར་ལམ་མེར། ཉི་མ་ནུབ་ལ་ཉེ། །
ཉི་མ་ནུབ་ཚེ། སྐད་ཅིག་ལ་མུན་པ་ཡང་རུབ་སྲིད།
ཉི་ནུབ་ཀྱི་མཚམས་སྤྲིན་དང་ཆབས་ཅིག
མཆུ་ཟུར་འཛུམ་ཙམ་བྱས་པ་དེ།
སུ་ཞིག་ལ་བཞག་པའི་དྲན་ཤིང་ཡིན།
མགོ་བོ་སྨད་སོང་། འཛུམ་ཆུང་ཡལ་སོང་།
མཇུག་མཐའི་དྲོད་སྣང་ཁྱེར་བའི་རྒྱབ་གཟུགས་ག་ལེར་བཞུད།
ཉི་མ་གློ་བུར་ཡལ་ཡང་། །
མཚམས་སྤྲིན་ལ་སྔར་ལས་མཚར་སྡུག་རྫོགས།
ཉི་ཟེར་ཕྲ་མོ་སྟོང་ཕྲག་གིས་བསླེས་པའི།
ཕྱིར་དྲན་གྱི་མདུད་པ། ལྷད་མེད་དུངས་བརྩེ་རུ་འཚེར།
སེར་ལམ་ལམ་གྱི་འོད་ཁྱིམ་ཞིག ག་ལེར།
195



1:|: གཟི་མིག་དཔེ་ཚོགས།
ཁྱོད་ཀྱི་ཞལ་རས་ནས་འདྲིལ་ཏེ།
སྟོང་ཡངས་པོའི་བར་སྣང་ཤུགས་ཀྱིས་བརྟོལ་ནས།
ས་ཆེན་པོའི་ཁོང་གསེང་དུ་ལྗིད་ཀྱིས་ལྷུང་།
ཆེས་ལྷིང་འཇགས་ནི་དུས་སྐབས་འདི་ནས་སྐྱེ།
ཆེས་ཁུ་སིམ་ཡང་སྐད་ཅིག་མ་འདི་ལས་སྐྱེ།
ཁྱོད་ཀྱི་དྲན་གདུང་གི་གཞི་ན། །
གསེར་མདོག་གི་ནུབ་ཁ་དེའང་།
བདག་ཅག་གི་འཕྱིས་པའི་དུངས་བརྩེ་ཇི་བཞིན་ནམ་ཡང་མཛེས་སྡུག་
གིས་འཁྱུད་ཡོད་ཨང་།
ཕྱིར་མིག་ཅིག་གིས།
རྒྱང་རིང་རྒྱང་རིང་གི་ནུབ་ཁ་དེར་གྱེས་བརྡ་གཏོང་དུས།
གསེར་མདོག་གི་འཇིག་རྟེན་དེ་རུ་ཁྱོད་ཀྱི་འཛུམ་ཆུང་སྔར་བཞིན་
གནས་སམ།
2
ཚོར་བ་བན་བུན་ལས་སྦྲུམ་པའི་གཟུགས་རིས་དེ་ཁྱོད་ཡིན་ནམ།
ག་ལེར་ངའི་ལྷིང་འཇགས་ཀྱི་སེམས་ཁོང་དུ་ལྷགས་ནས་ལྷོད་ཀྱིས་བསྡད།
རེག་ཐུག་བྲལ་ཞིང་སྨྲ་བརྗོད་དབེན། །
སེང་རས་རླུང་བུས་སྤུར་པ་བཞིན། །
ཁ་དོག་མི་གསལ་བའི་འཇའ་ཚོན་རྒྱང་རིང་ནས་ཤར་བ་བཞིན།
དྲན་གདུང་ངམ་རེ་སྨོན་གྱིས་ཁེངས་པའི་འདུན་པ་ང་ལ་བསྐྱུར།
196



2011ལོའི་སྙན་ངག
འདྲིས་གཤིབ་ཆེས་ཆེ་བ་ནི་སྙིང་གི་འཕར་ཤུགས་རྟོགས་པའི་ཚོར་བ་
ཡིན་ནམ། །
དབུགས་དབྱུང་ལས་མཆེད་པའི་ཁ་རླངས་ཀྱི་དྲི་ངད་རེད་དམ།
ང་ནི་དེ་ལྟར་དྲན་ཚུལ་ཞིག་གི་གོ་རིམ་ཉུལ་བཞིན་ཕྱིར་ལྡོག་ཐབས་བྲལ།
ཕྱི་གསལ་ནང་གསལ་གྱི་གཟུགས་རིས་དེ་ཁྱོད་ཨེ་ཡིན།
དྭངས་གཙང་མཁའ་དབུགས་ཀྱི་ཀློང་ལ་སིམ་པ་དེ་ཁྱོད་ཡིན་ནམ།
འཇིག་རྟེན་གྱི་བྱ་དངོས་ཡོད་ཚད་ཤུགས་ཀྱིས་བསྣུབས་པ་དེ་སུ་ཞིག
ཨ་མའི་ལྷད་མེད་ཀྱི་བརྩེ་སེམས་ཇི་བཞིན་ཞི་འཇམ་གྱི་ངོ་བོ་བསྐྲུན་
མཁན་དེ་ཡང་སུ་ཞིག་གམ།
སྐྱོ་གདུང་དང་རེ་བཞག
སྨོན་འདུན་གྱི་མིག་མདངས་ལས་གྱེས་པའི་གཟུགས་རིས་དེ་ཆུ་ཤེལ་གྱི་
གྲིབ་མ་ཇི་བཞིན་ཡལ་དུས།
ཧ་ཅང་སྟོང་འཇགས་སུ་ལུས་པའི་བདག་གི་མིག་ཀོང་ལས་དྭངས་གཙང་
གི་མཆི་མའི་དོག་པ་གསེར་མདོག་གིས་བསྙིལ། །
ན་ཟུག་མེད་པར། འདོད་པ་མེད་པར། །
ཡོད་ཚད་ནི་དེ་ལྟར་ཁ་ཁུ་སིམ་པའི་སྟོང་བའི་དབྱིངས་དང་འདྲ་ལ།
ཡོད་ཚད་ནི་དེ་ལྟར་གདོད་མའི་ཚེ་སྲོག་སླར་ཡང་འཕེལ་བའི་གོ་རིམ་གྱི་
ཀློང་དུ་ཐིམ་པ་དང་འདྲ། །
197



1:|: གཟི་མིག་དཔེ་ཚོགས།
ཁྱོད་ཁོ་ན་ནི། ངའི་དུས་གསུམ་སེམས་སུ་རྟག་ཏུ་གསལ་བའི་ཉི་མ་འོད་
ཆེན་དེ་ཡིན།
， (2011 ལོའི《སྦྲང་ཆར》དེབ་གསུམ་པ་ལས་བདམས)
198



2011ལོའི་སྙན་ངག
ཇག་གླུ་རིང་མོ།
( སྙན་ཚོམ)
ནག་པོ།
མཚན་མོ་ཞིག་ལ།
སྦྲ་ནག་འདིའི་གྲུ་ཟུར་ཞིག་ཏུ་བཟའ་བཏུང་ལ་རོལ་ཚར་རྗེས་
ཁྱོད་ཀྱི་ལག་པ་ནི་དུག་སྦྲུལ་ཞིག་ལྟར་ངའི་སྐེ་ལ་འཐམས་སོང
ཇུས་འགོད་བྱེད་ཐབས་མེད་པའི་མཚན་མོ་འདིར
ལུས་པོའི་སྣོད་ཀྱི་ནད་རྙིང་དེའང་ནམ་མཁའ་ནས་མར་དཔྱངས་པའི་
ཟླ་བ་ཇི་བཞིན་
རེས་གསལ་རེས་མོག་ངང་ཆ་མི་སྙོམས་པར་མེད་པར་གྱུར་རྗེས
རྐང་འོག་གི་ས་གཞི་མཁྲེགས་པོ་འདི་འཐབ་ར་རྙིང་བ་ཞིག་ལྟར་
ཁྲག་དང་ཀུ་ཅོ་ཁྲོད་མཛེས་སྡུག་གིས་མངོན་གྱིན་ཡོད་ནའང
རང་ཉིད་ནི་དམག་དོན་པ་ཞིག་ལྟར ལོ་རྒྱུས་ཟེར་བའི་སྨྲ་ལྕེ་འཁྱུག་པོ་
དེའི་སྟེང་གི
མཆིལ་ཞགས་རྡོག་པོ་ཞིག་ཏུ་གྱུར་ཚར་འདུག
(མུན་པའི་ཟབ་ས་ནས་ཀྱང་རྙེད་པར་དཀའ་བའི་ འབྱུང་བཞིས་ཀྱང་
199



གཟི་མིག་དཔེ་ཚོགས།
་
རེག་པར་དཀའ་བའི མར་མེ་རྐང་བུ་གང་གི་མེ་ལྕེའི་ཁྲོད་འཁྱོག་པོར་མངོན་
པའི ན་ཟུག་གི་རྔམས་མཐུག་པའི་རང་ཉིད་གཅེར་བུ་བ་དེ་ད་ནི་འཆི་བའི་
རྙི་ལ་ཐེབས་སོང་ངམ)
འོན་ཀྱང ངས་ད་ལྟའི་བར་དུ་རང་ཉིད་ནི
འཆི་བ་དང་ཐག་ཉེ་ཚུལ་སུ་ལའང་ཤེས་སུ་བཅུག་མ་སོང་
རྟ་རྫོང་མཚོ་ཁ་ནས་རྙེད་པའི་སྙན་ངག
ཨམ་ཕྲག་ཏུ་ཡུན་རིང་བཅུག་མྱོང་བའི་མེ་ཆ་དེ་བླངས་ནས
དུ་རྐང་གསུམ་ལ་མེ་སྒོས་སོང
རི་རྐེད་ཀྱི་ན་བུན་ལས་སྤྱང་མོ་མ་བུ་ཞིག་གིས
ངང་སྒུག་བྱེད་ཚུལ་གྱི་མིག་མདངས་མཐོང་སོང
རྒྱང་ལ་བལྟས་ཚེ
ངའི་གྲོགས་པོས་ཕྲག་གི་ཏ་ལེན་བླངས་ནས་ས་རུ་བཞག་སོང
ལག་པ་ཆུང་ཆུང་འདི་ཕར་ལ་བསྲིངས་ནས
མེ་ཏོག་མིང་མི་ཐོགས་པ་ཞིག་གི་མགོ་བོ་བཅད་སོང་
མཐོན་པོ་མཁའ་དབྱིངས་ཀྱི་ཚ་སྨུག་འོག་ཏུ
མཚེའུ་ནི་འགུལ་ཙམ་ཡང་མི་བྱེད་དོ
ཇག་གླུ་རིང་མོ།
གླུ་གཞས་གཏོང་མཚམས་འཇོག་དུས
20)



2011ལོའི་སྙན་ངག
ཁྱེད་ནི་རལ་གྲིའི་དངོ་ལ་ཆགས་པའི་ཁྲག་ལ་ཞེ་མེར་སོང་
མཚམས་ལན་རེར་ཞིབ་འདང་རེ་བརྒྱབ་ན་
འུ་གཉིས་ལ་འདྲ་ས་མང་པོ་འདུག་སྟེ
ངས་ཀྱང་ཉིན་མཚན་དུས་དྲུག་ལ་རང་ལུས་དང་བྲལ་མ་མྱོང་བའི
གློག་ཀླད་ཟད་པོ་འདིར་སུན་སྣང་རེ་སྐྱེས་ངེས
ཡིན་ཡང ངེད་གཉིས་དེ་ལ་དགའ་
ཁྱོད་ནི་མིའི་པགས་པ་དམར་བཤུ་བྱེད་པར་དུངས་ཀི
ངའང་དབྱངས་གསལ་ལ་བརྟེན་ནས་ཁོར་ཡུག་འདིའི་ཤུན་པ་རྫོབ་པོ
དམར་བཤུ་བྱེད་པར་དགའ་ཡི
འུ་གཉིས་ལ་འདྲ་ས་མང་པོ་འདུག
རྟོག་བཏགས་ཀྱིས་མ་ཁོག་པའི་སྐྱེ་འཆི་ཇི་བཞིན
རང་དབང་ཐོབ་པ་ཇི་བཞིན
བླ་བྲང་གི་ཟིན་ཐོ།
འདབ་ཆགས་འཕུར་ཤུལ་གྱི་སྨག་ནག་པའི་ནམ་མཁའ་ནི
རོ་དང་དྲི་མས་ཀྱང་རྙེད་པར་དཀའ་བའི་ལྐོག་གྱུར་གྱི་དངོས་ཟོག་ཅིག་
དང་ཡེ་ནས་མི་འདྲ་སྟེ།
ཕྱི་གསལ་ནང་གསལ་གྱི་ཤེལ་གྱི་ཕོར་བ་
ཡང་ན་རྫས་འགྱུར་གྱི་ཁ་རླངས་དང་སྦགས་བཙོག་གིས་མ་གོས་པའི་
ལྗང་མདོག་གི་སའི་གོ་ལ་ཞིག་སྟེ ངས་བརྡ་སྤྲོད་ཀྱི་གོ་བ་དང
201



1:|: གཟི་མིག་དཔེ་ཚོགས།
ཆོས་ལུགས་ཀྱི་སྙིང་རྗེ ཆབ་སྲིད་ཀྱི་དམིགས་ཡུལ སྒྲ་དང་ཚད་མའི་
དོན་སྙིང་རྡོག་པོ་དེ་དག
སྣང་མེད་དུ་བཞག་སྟེ
ཚོད་ཚོད་དུ ཕ་ཡུལ་ཟེར་བའི་གཞས་ཤིག་སྐད་གསེང་མཐོན་པོས་
བཏང་བ་ཡིན་
བཀྲས་ཆུང་གི་གཞས་ལ་ཉན་པ།
ཡུན་རིང་ལ་ཉན་པའི་དབང་གིས
ཁྱོད་ཀྱི་གླུ་གཞས་ནི་ཁོད་སྙོམས་པའི་ཡུལ་ལྗོངས་ཤིག་དང་
རླུང་བུ་བསིལ་མོ ཉི་འོད་འཇམ་པོ་
བསང་དུད་ཀྱིས་ཁེངས་པའི་ནམ་མཁའ
རང་དབང་ངང་གཤོག་རྡེབ་བྱེད་ཀྱིན་པའི་འདབ་ཆགས་
བེམ་པོ་ལྟར་གྲགས་འགུལ་མེད་པ
ན་ཟུག་གིས་ཁེངས་པ སྐྱོ་གདུང་གིས་ཁེངས་པ
བྱམས་དང་སྙིང་རྗེ་ཡིས་ཁེངས་པ་
གོ་མེད་ཚོར་མེད་ངང་མིག་ཆུ་ལྷུང་སྲིད་པའི་གཏམ་རྒྱུད་རིང་མོ་ཞིག
ཚོང་པ་ཚོའི་སྐེ་ན་ཀེམ་ཀེམ་གཡོ་བའི་གཟི་མིག་དགུ་བ་ཞིག
མཚམས་ལན་རེར
འཇམ་ཐིང་ངེར་མི་གནས་པ རླུང་གི་རྒྱུ་ཕྱོགས་དང་ལྡོག་ནས་ཡོད་པ
ཆང་དྲིས་ཁེངས་པ ང་ཡིས་གོ་བ་ལེན་གྱིན་པའི་
གླུ་གཞས་ཀྱི་ངོ་བོ་དང་ཡེ་ནས་མི་འདྲ་བ་
202



2011ལོའི་སྙན་ངག
འདར་སིག་སིག་བྱེད་པ
གཅོམ་ཆུང་གི་ཉམས་སྟོན་པ ཐ་ན་ཤེས་རིག་གང་གིས་ཀྱང་མ་ལྷད་པའི
ངག་གི་དབུགས་རྒྱུན་ཞིག
ཡིན་ཡང རིགས་རྒྱུད་ཅིག་གི་སྙིང་ལ་འདྲེས་འདུག་པ་འདྲ་སྟེ
ང་ལ་སྡུག་བསྔལ་བཟོད་གླགས་མེད་པ་རེ་བྱིན་སོང
( 2011ལོའི《གངས་རྒྱན་མེ་ཏོག»དེབ་བཞི་བ་ལས་བདམས)
203



གཟི་མིག་དཔེ་ཚོགས།
གནའ་སྔ་མོ།
(ཞར་བཀོད་གཅིག)
— རང་གི་སྐྱེད་མར་བྲིས་པ།
ན་རོ།
མཚམས་སྦྱར་བ།
ངའི་ཨ་མའི་མིང་ལ་ཀུན་བཟང་སྒྲོལ་མ་ཟེར། ཡུལ་བསེ་ཆང་དུ་སྐྱེས།
ད་ལྟ་དགུང་ལོ་དྲུག་ཅུ་ཡིན། ཞིང་མུའུ་བཅུ་དྲུག་ལྷག་གི་བདག་མོ་ཡིན།
སྐྱབས་འགྲོ་དང་དམིགས་བརྩེ་མ་འདོན་ཤེས་ལ། དམངས་གླུ་ཁ་ཁེར་
ཡང་ལེན་ཤེས།
ཚ་གསུར་དབུལ་རྒྱུར་ཤིན་ཏུ་དགའ། དེ་ལས་གཞན་དུ།
ཡར་ཀླུང་ཁོག་ན་གཉའ་ཁྲི་བཙན་པོའི་མཚན་ཅན་ཞིག་ཡོད་པ་མི་ཤེས་ལ།
ཡུལ་ཨ་རབ་ན་རྡོ་སྣུམ་ཡོད་པའང་མི་ཤེས། །
མི་དམངས་འཐུས་མི་ཚོགས་ཆེན་ཡང་མི་ཤེས།
ད་དུང་། དམངས་གཙོ་དང་ཚན་རིག་ཅེས་པར་གོ་བ་སྤུ་ཙམ་ཡང་
མེད་པས། །
ཚུལ་འདི། ངས་མོ་ཉིད་མིའི་རིགས་རིག་པར་མཁས་པ་ཞིག་ཡིན་
ཟེར་དོན་དང་།
204



2011ལོའི་སྙན་ངག
pfmཚ
ཚ
ཚན་ཚswནnཚཤལྷ
སྙན་ངག་འདིའི་དགོས་པའི་ཉིང་དགོས་ཀྱང་ཡིན།
དང་པོ། གནའ་སྔ་མོ་སྔ་མོ་ཞིག་ལ།
མཚན་སྨག་གི་ཞལ་ཁ་སྐར་ཁུང་ནས་འོད་ལམ་ལམ་གྱིས་འབྱེད་དུས།
ངེད་སྤུན་མཆེད་དྲུག་པོ་ཨ་མའི་གཡས་གཡོན་དུ་ཉལ་ཏེ
གནའ་སྔ་མོ་སྔ་མོ་ཞེས་པའི་ངག་རྒྱུན་ལ་ཉན་བཞིན་ཡོད།
“དང་པོ་ཙ་ན། ས་ཆ་ཞིག་ཏུ་སྤུན་མཆེད་གཉིས་ཡོད།
ཐོག་མའི་དབུལ་ཕོངས་དང་བར་གྱི་བློ་བརྩོན་ལ་བརྟེན་ནས།
མཐའ་མར་བདེ་ཞིང་སྐྱིད་པར་གྱུར་ཏོ”ཞེས་མཇུག་སྡུད་ཐེངས་རེར།
རྡོ་བའི་ཁེར་རྐྱང་དང་། རྩི་ཤིང་གི་ཁོག་འདར། །
རི་རྒྱུད་ཀྱི་སུན་མ། ལྷ་ཡུལ་གྱི་ལ་མོ།
རྒྱུ་སྤུན་གྱི་བར་ཐག ཁྱིམ་མཚེས་ཀྱི་སྐྱོ་ཤས་མ་ལུས།
མཚན་མོ་མང་བོའི་གྲིབ་སོ་དང་འགྲོགས་ཏེ་རྒྱང་རིང་རྒྱང་རིང་ལ་བྱེར། །
ནམ་གསལ་ཐེངས་རེར། །
རྡོ་བའི་འཇམ་ཤ་དང༌། རྩི་ཤིང་གི་མཉེས་གཤིན། །
རི་རྒྱུད་ཀྱི་དཔུང་རྡང་། ལྷ་ཡུལ་གྱི་སྐྱེད་ཀ།
རྒྱུ་སྤུན་གྱི་རྟེན་འབྲེལ། ཁྱིམ་མཚེས་ཀྱི་ཧ་ཧོ་བཅས་ཀྱིས་ང་གཉིད་ལས་
སློང་ཞིང་།
སྟོད་ན་དགོན་པ་ཡོད་པའི་བཀའ་དྲིན་དང་།
སྨད་ན་ཟ་ལར] ཆགས་པའི་རྒྱུ་མཚན་གྱིས།
བརྡ་རྙིང་གི་ངག་སྦྱོར་གཙང་མ་ཞིག་ལ་ཐ་སྙད་ཀྱི་འབྲས་རྡོག་མང་ཙམ་
205



: 1:༠ གཟི་མིག་དཔེ་ཚོགས།
ཞིག་ཐོགས་ཡོད་དེ། །
ཨ་མྱེས་མཐོན་པོ? ། བུ་མོ་ལྷ་རིས། ཨ་བོ་བྱིའུ་ཆུང།
མ་ཎི་ཡིག་དྲུག གཤིན་རྗེ་ཆོས་རྒྱལ། ཨན་ལ་ཧོ་ཁིས་པལི།
ཉི་མ་ལྷ་ས། ཤཱཀྱ་ཐུབ་པ། ལོ་ཏོག་གི་སྐྲག་སྔངས།
ས་འཛིན་གྱི་དང་པོ། ཐོང་གཤོལ། མའོ་ཀྲུའུ་ཞི། ནས།
དུས་ད་ལྟ་བསམས་ན། གནའ་རྫས་དང་དུས་ཚོད།
ལོ་རྒྱུས་དང་རིང་ལུགས། རི་བོའི་ཕ་རོལ་དང་བསྟན་བཅོས་
སོགས་སུ།
ཨ་མའི་གནའ་སྔ་མོ་ཞེས་པའི་དབྱངས་རྟ་ལས་སྙན་པ་ཅི་ཡང་མི་འདུག
ཐ་ན། ཏུན་ཧོང་ཡིག་རྙིང་གི་ཎི་སྒྲའང་བག་ཙམ་ཞན་ཞན་དུ་སྣང་། །
དེ་བས། ལྷ་སྒྲུང་གི་བཀྲག་མདངས་དང་། གཡུང་དྲུང་གི་སོ་ཁ།
སྤྱོད་འཇུག་གི་ས་བོན། འདུལ་བའི་འཐབ་ར་སོགས་ནི། །
གནའ་སྔ་མོ་སྔ་མོ་ཞེས་པའི་ལྡེ་མིག་གི་གཟི་བྱིན་ཏེ།
ཕྱི་ནང་གསང་གསུམ་གྱི་ལྕགས་སྒོ་རྣམ་པར་འབྱེད་པའི་ཤེས་རབ་ཀྱི་
ཕྱི་མོར་གྲུབ། །
འབྲུ་སྒམ་སྟོང་དུས་སྐྱོ་ཤས་ཕྲན་ཙམ་མ་སྐྱེས་པར།
འབྲུ་སྒམ་ཁེངས་དུས་སྐྱོ་ཤས་ཅུང་ཟད་སྐྱེ་མཁན་དེ།
ཀུན་བཟང་སྒྲོལ་མ་རེད། །
206



2011ལོའི་སྙན་ངག་
གཉིས་པ། མར་གྱུར་སེམས་ཅན་ཐམས་ཅད།
དམར་ཆུང་བྱི་རུ། ཟད་བཞིན་ཟད་བཞིན་ཡག་པར་མཐོང་ལུགས་དེ།།
མར་གྱུར་སེམས་ཅན་ཐམས་ཅད་སྒོམ་དུས་ཀྱི་སྣང་བ་འབའ་ཞིག་ཡིན།
ཕ་ཀི་སི་ཐན་གྱི་གཡུལ་འགྱེད》། ཨེར་ལན་གྱི་མུ་གེ་
རྩི་ཤིང་རྐང་གཅིག་གི་ཆག་རོ། ཁྱུ་བྲལ་ངང་མོ་ཞིག་གི་སྨྲེ་སྔགས།
ཡོད་ཚད། བཅོ་ལྔ་གནམ་གང་ཚེས་བརྒྱད་ཀྱི་གཟིངས་ལ་བཞག་སྟེ།
འཇིག་རྟེན་ལོ་ལེགས་ཀྱི་དཔལ་ལ་འཇུག་དུས།
ཁམས་གསུམ་གྱི་ཁམས་ཆེན་པོ་ན།
རྒྱ་ཁབ་རྐང་གཅིག་གི་སྡུག་ཡུས་གླན་སའི་ལྷན་པ་ཞིག་ཀྱང་མི་འདུག
སྡེ་བའི་སྲང་ལམ་ན་མངོན་པའི་རྡོ་ལོག་དེ་དག
དུས་ཚོད་ཀྱི་ཕག་ཏུ་སྤུངས་ཟིན་པས།
སུ། ཐང་ལ་འགྱེལ་ནའང་། རྨས་ལྕི་མོ་ཞིག་ཕོག་མི་སྲིད།
དེ་ནི། ཨ་ཧྥེ་རི་ཁའི་ཤིང་ལོ་དང་ཟིལ་བ་ལས་འཕྲོ་ཅན་གཉིས་ལ་ཕུལ་
པའི་ལེགས་སྐྱེས་ཏེ། །
ཚན་རིག་གི་རྒྱང་མཐོང་གིས་མི་ཟིན་ལ།
དམག་འཁྲུག་གི་གཡོ་ཇུས་ཀྱིས་མི་ལོན་པའི།
ཀུན་བཟང་སྒྲོལ་མའི་སེམས་པ་ཡིན། ནོར་བུ་ཡིན།
“མར་གྱུར་སེམས་ཅན་ཐམས་ཅད་ཀྱི་དོན་དུ། ཨོཾ་མ་ཎི་པདྨེ་ཧཱུྃ།”
ཡིད་ནས་རྒྱས་ཤིང་ངག་ནས་སྨིན་པའི་མཆོད་པ་འདི། །
མཁའ་ཁྱབ་ཀྱི་རྩམ་ཆུ་ཕོར་བ་གང་གི་དོད་ཡིན།
207



1:|: གཟི་མིག་དཔེ་ཚོགས།
to5
t
;
གསུམ་པ། བཏང་མ་མྱོང་བའི་གཞས།
“ང་ཚོ་གཅིག་ལ་འགྲིལ་ཤོག།
ང་ཚོ་གཉིས་ལ་འགྲིལ་ཤོག།
ང་ཚོ་སྣམ་བུ་དཀར་པོའི།།
རྒྱུ་དང་སྤུན་ལ་འགྲིལ་ཤོག།”
བཞི་པ། བཀྲ་ཤིས་འཇོག་ཚུལ།
ཐུབ་པའི་མདོ་སྔགས་དང་། དཀོན་མཆོག་གི་ལུང་བསྟན།
ཡེ་ཤུའི་གསུང་རབ་སོགས་ནི།
ཀུན་ལ་བཀྲ་ཤིས་འཇོག་ཚུལ་གྱི་ལམ་རིམ་ཡག་ཤོས་དག་རེད།
ཨ་མས། བཀྲ་ཤིས་ཀུན་གྱི་ཐོག་མ་གནམ་ལ་འཇོག་པ་ནི།
སྤྱི་ལོ་སྔོན་གྱི་དུས་ཚོད་ཆེས་རྙིང་བ་དེ་ལ་འཛོམས་ཆིངས་ཡོད་པས་ཡིན།
དེ་ནི། མཐོ་ཚད་ཅིག
སྒྱུ་འཕྲུལ་ཞིག་
ཆོ་ག་ཞིག
ཐབ་ཀ་ལས་བྲག་མ་རིག་པ་དང༌།
གོ་ཁ་ལས་ཐང་མ་འགྲིམས་པའི་རྐྱེན་གྱིས།
མྱངས་ནས་མི་ཚར་བ་ནི་ཀུན་བཟང་སྒྲོལ་མ་རེད་ལ།
བྲིས་ནས་མི་ཚར་བའང་ཀུན་བཟང་སྒྲོལ་མ་རེད་ཨང་།
208



2011ལོའི་སྙན་ངག
ཆོས་སྡེ་དང་གྲོང་སྡེའི་བར་ལ་མེ་ཏོག་འདེབས་པ།
ཆོས་སྡེ་དང་གྲོང་སྡེའི་བར་ནས།
རྡུལ་ཕྲ་རབ་གཅིག་ལ་ཉམ་ང་བྱུང་ནའང་།
ང་ཤིན་ཏུ་སྐྲག
ཆོས་སྡེ་དང་གྲོང་སྡེའི་བར་ལ་མེ་ཏོག་འདེབས་དོན།
བཙུན་པ་སྡོམ་བརྩོན་ཞིག་གི་བུམ་པའི་ཁ་རྒྱན་ལ་བསམས་པ་མིན་ལ།
བུ་མོ་མཛེས་ལྡན་ཞིག་གི་ལན་བུའི་རྒྱན་ཆ་ལ་དམིགས་པའང་མིན།
དེ་ནི། ལམ་གྱི་དོང་ཁ་ནས་སེམས་ལ་ཞེན་ཡུལ་ཙམ་ཡོད་ཆེད་ཡིན།
མེ་ཏོག་འདི་འདེབས་དུས་ང་ཅི་ཙམ་སྡུག་བསྔལ་ནའང་།
བཏབ་ན་སྐྱེ་བའི་གདེང་ཚོད་དང་།
སྐྱེས་ན་བཀྲག་པའི་ཡིད་ཆེས་ཀྱིས།
ངས་ད་དུང་ལོ་མང་བོ་ཞིག་ལ་འདེབས་ཐུབ་པ་འདྲ།
ཀྱེ། ཐག་ཉེ་རིང་གི་མི་རྣམས་ཨ།
ང་ལ་མེ་ཏོག་དེ་གདབ་ཏུ་འཇུག་རོགས།
མཆན་འགྲེལ།
] ཟ་ལར། མཚོ་སྔོན་གྱི་ཟ་ལར་རིགས་ལ་གོ
© ཨ་མྱེས་མཐོན་པོ། ཕ་ཡུལ་བསེ་ཆང་གི་རི་ལྷ་ཞིག་གི་མཚན།
3 བུ་མོ་ལྷ་རིས། ཨ་བོ་བྱིའུ་ཆུང༌། ཕ་ཡུལ་ཕྱོགས་ཀྱི་གནའ་གཏམ་ལས་བྱུང་།
(4) ཨན་ལ་ཧོ་ཁིས་པལ། མུའུ་སི་ལམ་གྱི་བསྟོད་ཚིག་ཅིག ཡུལ་བསེ་ཆང་ཟ་ལར་དང་འདབས་
209



1:|: གཟི་མིག་དཔེ་ཚོགས།
འབྲེལ་རྐྱེན་རྟག་པར་རྣ་ཐོས་ཡོད།
(5) ལོ་ཏོག་གི་སྐྲག་སྔངས། ཡུལ་བསེ་ཆང་གི་དམངས་སྲོལ་ཞིག་སྟེ། ལོ་ཏོག་བརྔས་ནས་ཞིང་
མཐའི་དཔུང་སྐོར་ཙམ་ལ་ཐུག་དུས། དེ་ཉིད་སྐྲག་སྔངས་ལས་ཐར་ཆེད་ཞིང་མཐའ་ནས་ཁ་ནང་ལ་
འཁོར་ཏེ་འབྲེག་སྲོལ་ཡོད། །
© རིང་ལུགས། ཚེ་ཏན་ཞབས་དྲུང་ཚང་གིས། དུས་ཡུན་རིང་བའི་བར་དུ་བརྟག་དཔྱད་མཛད་
ནས་གྲུབ་པའི་མཐའ་གཞན་དུ་མི་འགྱུར་བར་ཐག་བཅད་པའི་ལུགས་ཡིན་པས་ན་ཞེས་གསུངས་པ་ལྟར་་་་
(7) ཕ་ཀི་སི་ཐན་གྱི་གཡུལ་འགྱེད། ཕ་ཀི་སི་ཐན་དང་ཨི་ཟི་རེལ་གཉིས་ཀྱི་དམག་འཁྲུག་ལ་གོ
(8) ཨེར་ལན་གྱི་མུ་གེ དུས་རབས་བཅུ་དགུ་པའི་སྟོད་དུ་ཨེར་ལན་ལ་བྱུང་བའི་མུ་གེ་ཆེན་མོ་ལ་གོ
(2011ལོའི《སྦྲང་ཆར》དེབ་བཞི་བ་ལས་བདམས)
210



2011ལོའི་སྙན་ངག
བརྙན།
( སྙན་ཚོམ)
སྐྱབས་ཆེན་བདེ་གྲོལ།
ཚོར་བ།
བམ་རོའི་འདམ་རྫབ་ཁྲོད་ཀྱི་མཆེ་བ་དེ། རྣོན་པོ་ཞེ་དྲགས་འདུག
མཆུ་ཏོ་དེ་དག བཙོག་པ་ཞེ་དྲགས་འདུག་
ཁྱོད་རང་། ཕག་ཤ་དང་འདྲེས་ནས་རུལ་བར་ཉེ་དུས།
སྨྲ་ལྕེའི་སྟེང་ན་སྐྱག་འབུ་རྣམས་སོབ་སོབ་འགུལ།
ཟས་ཅོག་ཅིག་གི་མཐའ་ན་གད་མོ་ཐག་ཐག་ཏུ་འབྱིན་པའི་འུ་ཅག་ནི། །
བཟི་བོ་ཞིག་ལ་མཁྲིས་ནད་འཕར་རྗེས་ཀྱི་སྐྱུག་པ་དང་།
བཤང་ལྕི། སྐད་ཆ་ལྡབ་ལྡིབ་བཅས་སོ། །
༢
འདི་དང་ཕྱི་མའི་བར་ན། བོང་རྒན་ནད་པ་ཞིག
སེམས་དང་སྨྲ་ལྕེའི་བར་ན། གཟུགས་མེད་ཆོམ་རྐུན་ཞིག
ང་དང་ཁྱོད་ཀྱི་བར་ན། བདག་མེད་ནལ་བུ་ཞིག་
མིག་གིས་རྒྱང་ལ་བལྟས་ཚེ། ཡོད་ཚད་རབ་རིབ་ཅིག
211



གཟི་མིག་དཔེ་ཚོགས།
སྐྱེས་བུ་དེ་གང་དུ་བུད་སོང་ངམ།
ཁོང་གི་སྐོར་ཐོས་རྒྱུ་ཅི་ཡང་མི་འདུག
ཁོང་གི་ཀློག་འཕྲོར་བྱས་པའི་དཔེ་དེབ་དེའི་ཤོག་གྲངས་བརྒྱ་དང་
གསུམ་པར།
ཐ་མག་གིས་ཚིག་རྗེས་ཤིག་ནག་ཤུ་རེར་མངོན།
ཁོང་གི་མལ་སྟན་ཁྲ་ཁྲའི་ངོས་སུ། །
ཁུ་ཁྲག་གཉིས་མཉམ་དུ་སྐམ་པའི་ཤུལ་ཡང་འདུག་པས།
དེ་ཉིད་སྔར་ལས་ཁྲ་ཁྲར་མངོན།
ཁོང་གི་སྦྲ་ནག་གི་ཀ་བ་རེ་རེས།
ཤིང་གི་ཐུར་མ་མང་པོ་ཞིག་བཟོས་ཤིང་།
དེ་དག་ཀྱང་གད་སྙིགས་ཀྱི་ར་བ་ཞིག་ན་མེ་ཡིས་འཚིག་གིན་པའི་
སྒང་ཡིན།
ཆང་འཐུང་ཞོར་དུ་ཤ་ཚོན་པོ་བཞེས་ཀྱིན་པའི་ཁོང་གི་གྲོགས་པོ་ཞིག་ལ།
ཁོང་གི་སྐོར་དྲིས་པར།
ཁོས་མཚམས་མཚམས་ལ་བདག་གི་སྒོ་མོ་རྡུང་མྱོང་།
དེ་ལས་གཞན་ཅི་ཡང་དྲན་གྱི་མི་འདུག་ཟེར། །
ཁོང་དང་ལུས་འབྲེལ་ཡོད་པའི་བུད་མེད་ཅིག་ལ།
ཁོང་གི་སྐོར་དྲིས་པར།
མི་དེ་འདྲ་ཞིག་ཡོད་དམ་ཟེར།
212



-
faཆMAY AF%9
2011ལོའི་སྙན་ངག
ངས་ཀྱང་གཉིད་ལམ་ནས་མི་དེ་འདྲ་ཞིག་ཡོད་དམ་ཞེས་སྨྲས།
ཤི་མ་གསོན།
སྦྲང་བུའི་སྣ་ལ་འཕྲད་ཙམ་བྱས་ཚེ།
ཞེ་སྡང་གི་རྡུང་ག་ཇི་ལྟར་སྣུན་ནམ།
བུ་མོའི་མཆུ་ལ་ཚོས་དམར་བྱུགས་པས།
འདོད་སྲེད་ཀྱི་སེམས་ལ་ཅི་འདྲ་གཟེར་རམ།
ཟླ་ངོ་མང་པོར་དཀྱིལ་འཁོར་གྱི་ཐང་ཀ་ཞིག་བྲིས་ཚར་རྗེས།
ལྷ་ཚོགས་ཀྱི་དཔུང་གིས་རྨི་ལམ་བསྒུལ་སྲིད་པ་བསམ་ནས།
ཤི་མ་གསོན་དུ་འདུག་འདོད་གཏན་ནས་མ་བྱུང༌།
གལ་སྲིད་ཤི་མ་གསོན་དུ་འདུག་དགོས་བྱུང་ན།
འཆི་བ་ལས་ལམ་གཞན་མེད་དོ། །
པེ་ཅིང་གི་ས་འོག་ལྕགས་ལམ།
འཕུར་ནས་འགྲོ་བའི་བརྡ་རྟགས་མཁྲེགས་པོ།
གཟུགས་མེད་པའི་སྦྲང་ནག
གྱོ་མོ་དམར་པོའི་འཚང་ཁ། །
གང་ཞིག་གང་ལ་འཐིམ་འགྲོའམ། །
ཁྱོད་ནི་སྐད་ཆའི་རླུང་འཚུབ་ཀྱིས་མ་ཁུར།
བདག་ཀྱང་མཆུ་ཏོའི་མེ་རིས་མ་ཚིག
213



:
|
85685
༨:
གཟི་མིག་དཔེ་ཚོགས།
ས་ཁར་བུད་རྗེས་གྱོན་ཆས་དང་བཅས་པ་ཆ་ཚང་བར་ཡོད་པས།
ཉི་མ་འདིར་གསོན་ཆོག་པའི་རང་དབང་ཐོབ་འདུག
གློད་གྲོལ་ཐོབ་པ་ཇི་བཞིན། །
བརྩེ་བའི་མལ་སྟན་ལ་ཡང་ཡང་རེག་དུས།
ཁ་པར་གྱི་ཕར་ཕྱོགས་ནས་འབོད་མཁན་ནི
ལག་ལ་མཆོད་མེ་བཟུང་བའི་ལྷ་མོ་དེའོ།
སྲང་ནས་མཁའ་སྤྱོད་མའི་སྐུ་ཉོས་པ།
མིའི་རིགས་ཀྱི་ལོངས་སྤྱོད་ཧྲིལ་བོ་ནུབ་ཁའི་མཚམས་སྤྲིན་འདིས་མཚོན་
ནུས་ཏེ། །
རླུང་བུས་ཀྱང་སྒུལ་བར་མི་བྱེད་པར་ལྷིང་འཇགས་སུ་གནས།
འོད་སྣང་གྱ་གྱུས་མཚོན་པའི་ནམ་མཁའ་ནི། །
དེ་ཡི་ལྐོག་གྱུར་གྱི་ཕ་ཡུལ་ཡིན་ནོ། །
ཕ་ཡུལ་དེ་ལས་ངག་མི་སྨྲ་བའི་བུ་མོ་ཞིག་ཡོང་། །
མོས་མི་ཚོགས་ཀྱི་གསེབ་ནས་རླུང་འགོག་བྱེད་ཀྱི་ཁ་ཡོལ་བརྒྱབ་འདུག
མོས་ལག་བརྡར་བརྟེན་ནས་ང་ལ་བུ་མོ་གཞན་ཞིག་གི་འདྲ་པར་བཙོང་།
ང་ཡིས་མོ་ལ་དངུལ་སྦྱིན་མ་ཐག་མོ་མི་ཚོགས་སུ་ཐིམ་ནས་མི་སྣང་
བར་གྱུར། །
ངས་ནུབ་ཕྱོགས་ཀྱི་མཁའ་མཐར་ཐེངས་གཅིག་བལྟས་ནའང་།
མཚམས་སྤྲིན་དེ་མུན་པ་རབ་རིབ་ལ་འདྲེས་ནས་མེད་པར་གྱུར་འདུག
འོན་ཀྱང་། མཚན་མོ་དེར།
ངས་འདྲ་པར་དེའི་ངོས་ནས། སླར་ཡང་མཚམས་སྤྲིན་དེ་མཐོང་བྱུང་། །
214



2011ལོའི་སྙན་ངག
འུ་གཉིས་གདོང་ཕན་ཚུན་ལ་གཏན་ནས་ཡུན་རིང་དུ་ལུས་རྗེས།
ལྷ་སའམ་མངའ་རིས་དང་དར་རྩེ་མདོ་སོགས་གླེང་ལ།
རྒྱལ་མོ་ཚ་བ་རོང་གི་རྡོ་མཁར་འགའ།
མདུང་གི་རྩེ་མོ་བཞིན་སྤྲིན་དཀར་གྱི་ཁོང་སྙིང་དུ་ཟུག་ཚུལ་གླེང་།
ཤོག་ཧྲུལ་གྱིས་བཟོས་པའི་སྤྲིན་པ་ལས།
ཆར་བ་སྐྱ་བོ་ཤག་ཤག་ཏུ་བབས།
འུ་གཉིས་བྲེལ་འཚུབ་ཀྱིས་སྒོའི་ཕྱིར་འོངས་པས།
ཆར་གདུགས་དང་ཕྱི་གོས་བརྗེད་པར་གྱུར་ནའང་།
ཁྱོད་ཀྱི་གདོང་གི་ཀུ་ཤུའི་དམར་མདངས་ཀྱིས། །
ང་ཡི་ཚི་ལེན་དང་པོ་ཏཱ་ལའི་རྒྱལ་མཚན་གཉིས།
དུས་གཅིག་ཏུ་བསྲེགས། །
རང་གིས་གྲིབ་མ་ཁོ་ནར་ཁེན་པའི་བོད་མི་ཕོ་མོ་གཉིས།
དེ་ལྟར་མི་ཚོགས་ཀྱི་གསེང་ནས་ཨུ་ཚུགས་ཀྱིས་བགྲེང་བསྡད།
ས་ཆ་འདིའི་གནས་ཚུལ།
ཡོང་ཁུངས་མེད་པའི་རིལ་མ་ནག་པོ་ཞིག་ལྟར།
ཡུན་རིང་བར་འགྲིལ་ནས་གཡང་གཟར་གྱི་ཁ་ནང་ལ་ལྷུང་།
ཨ་རག་གིས་བཟི་བའི་སྐྱེ་བོ་རེ་འགའི། །
ལུས་གསེང་ལ་གྲང་ངར་གྱི་ཚེར་མ་ཟུག་འདུག
ས་ཆ་འདི་ནས། ཉི་མ་འཁྱག་པར་གྱུར་འདུག
215



1
གཟི་མིག་དཔེ་ཚོགས།
ནད་དང་སྡུག་བསྔལ་སྨྲེ་ངག་དང་བཅས་པ་འཁྱག་པར་གྱུར་འདུག
འཆི་བ་ནི།
ཇོ་མོ་གླང་མའི་རྩེ་མོར་བཙུགས་པའི་དར་ལྕོག་རལ་བོ་དེས།
རླུང་གི་ལག་པ་གཡར་ནས་གཡབ་གཡུག་ཐེངས་འགར་བྱས་ཚེ།
སྐྱེ་བོ་རེ་རེའི་རྨི་ལམ་ནང་གི་སྐར་མདའ་དེས།
བར་སྣང་སྟོང་བ་ནས་མེ་སྟག་ལན་འགར་བཙུབས།
དེ་ལ་འབྱར་བའི་ཁ་བའི་འདབ་མ་དང་།
འདི་ཡི་སྦུབས་སུ་ཉལ་བའི་ཕྱེ་མ་ལེབ་དང་།
དེ་དག་བརྟོལ་ནས་གཏིང་རིམ་དུ་ཟུག་བཞིན་པའི་དུས་ཚོད་ཀྱི་
མདའ་རྩེ་རྣམས།
ང་ཡིས་ཁྱོད་ལ་རིན་པོ་ཆེའི་མེ་ཏོག་ཅིག་སྟོན་འདོད་ནའང༌།
འཆི་བ་ནི་འུ་གཉིས་ཀྱི་བར་དུ་ལྡང་བའི་རླུང་འཚུབ་ཅིག་དང་།
གཙང་བོ་རབ་མེད་ཅིག་དང་། བར་སྣང་གི་ཤིང་ཟམ་ཞིག་དང་། །
ནང་ཁྲོལ་མ་ལུས་མེ་ཕུང་ཞིག་ཡིན་པའི་ཁྱི་སྨྱོན་ཞིག་ཡིན་པའི་ཕྱིར་ན།
ཁྱོད་རང་ཡོང་གིན་པའི་དུས་སུ།
ངས་ཁྱོད་རང་མི་མཐོང་བའི་ཁུལ་གྱིས།
གཞན་ཞིག་ལ་ལྟ་ཁུལ་བྱ་དགོས་བྱུང༌།
དོན་དུ་ངས་ལྟ་ས་དེ་ནི་འཇིག་རྟེན་གྱི་སྐྱེ་བོ་རེ་རེས་རང་གི་སེམས་ངོས་སུ་
ལོ་ངོ་སྟོང་ལ་བྲིས་པའི་རྩིག་པ་ནག་པོ་དེ་ཡིན།
216



2011ལོའི་སྙན་ངག
བརྙན།
དཀར་ཡོལ་འབྲུག་རིས་མ་ཞིག་གི་ཁ་ན་གཡོ་བ་མེད་པའི་སྤྲིས་མ་དེ།
སྦྲ་སྒོར་བུད་རྗེས་ལ་མགོའི་ཉི་ཟེར་ལྷག་མ་དེར་གྱུར་འདུག་ཅིང་།
དེའང་རྫི་མོ་གཞོན་ནུ་མའི་འགྲམ་པའི་དམར་མདངས་ལ་འཁྱུད་ཙ་ན།
སེར་ཆེན་གྱི་དྲི་ངད་ཀྱིས་བསྐོར་བའི་ཕྱུགས་ལྷས་དེ་རུ།
བརླན་གཤེར་ཅིག་དང་བརྩེ་བ་ཞིག
སྐྱེ་འཆི་གཉིས་ཀྱང་ཡུད་ཙམ་ལ་ཁེགས་པར་བྱེད་པའི།།
རྨི་ལམ་ཞིག་དང་གླུ་སྐད་ཅིག
རྣམ་ཤེས་ཀྱི་རྒྱུན་སྦྲེལ་བྱེད་ཀྱི་ཐག་པ་ཁྲ་ཁྲ་ཞིག་འདུག
སྤོབས་པ་ཆེན་པོས་ཕང་སོང་ཚེ།
ཉི་མ་དང་ཟླ་བའང་ཆུང་ནས་ཆུང་དུ་གྱུར་ཏེ།
ཁྱོད་ཀྱི་ལག་མཐིལ་དུ་བབས་པའི་ས་རྡུལ་དག་གི་གྲས་སུ་འཐིམ་སྲིད།
ལོ་མ་རྐང་གཅིག
ངའི་མེས་པོ། ནགས་ཀྱི་གཏིང་ནས་མྱགས་པའི་ཆར་ཆུ།
ལག་པ་ཕར་བསྲིངས་ཚེ། བསིལ་བའི་ཐིགས་པ་དེར་རེག་པར་
སྲིད་ཀྱང་། །
མཐོ་ནས་མཐོ་རུ་འཕུར་བཞིན་པའི་ཁང་བ་འདིས།
ཅིས་ཀྱང་ང་རང་སྤྲིན་ཀླད་དུ་དྲངས་འགྲོ།
ལོ་མ་རྐང་གཅིག་ལག་པའི་མཐིལ་ལ་བཟུང་ནས། སུ་ཞིག་གི་ཡལ་ག་
217



:|གཟི་མིག་དཔེ་ཚོགས།
བཙེམ་པར་འདོད་ཀྱང་།
ཡོད་ཚད་མགྱོགས་དྲགས་པས་གཅིག་ཀྱང་མ་ཟིན།
དུ་བ་འབུད་པར་ཉེ་དུས་མེ་ནི་འབར་ཟིན།
གཞུང་ལམ་གྱི་པ་ཏྲ་དང་རླངས་འཁོར་གྱི་སྲིན་འབུའི་བར་ནས།
སྙན་ངག་པ་ཞིག་གིས་སྙན་ངག་པ་གཞན་ཞིག་དྲན། །
གཟུགས་བརྙན་དག་ཤིན་ཏུ་དྭངས་པའི་མེ་ལོང་ལ་ཤར་བ་ཇི་བཞིན།
( 2011ལོའི《ཟླ་ཟེརདེབ་བཞི་བ་ལས་བདམས)
218



2011ལོའི་སྙན་ངག
མཆོད་བསྟོད་འཇམ་དཔལ་དགྱེས་པའི་
རོལ་མཚོ།
—— རྗེ་ཤེས་རབ་རྒྱ་མཚོ་མཆོག་ལ་རྗེས་དྲན་དུ་ཕུལ་བ།
ཤེར་གྲོལ།
རྒྱལ་ཀུན་མཁྱེན་པའི་ཡེ་ཤེས་ཐིག་ལེའི་གཟུགས།།
རབ་མཛེས་ལུས་ཕྲ་མཆོག་གི་ཟློས་གར་མཁན།།
ཚངས་སྲས་ཤེས་རབ་ལྷ་མོ་དབྱངས་ཅན་མས།།
བདག་གི་ངག་ལ་ཤིས་པའི་དཔལ་སྩོལ་དང་།།
ཤེས་རབ་འོད་ཀྱི་གཟི་བྱིན་རྩིབས་སྟོང་འབར།།
རྒྱ་མཚོ་སྐྱེ་རྒུ་གདུལ་བྱའི་ཐར་བའི་དཔྱིད།།
ཕྱོགས་ལས་རྣམ་པར་རྒྱལ་བའི་དགེ་མཚན་ཅན།།
འཇམ་དཔལ་དགྱེས་བློའི་ཉི་མ་སྙིང་ལ་བཞུགས།།
ཡབ་ཡུམ་བརྩེ་བའི་དཔྱིད་ཀྱི་དགའ་ཚལ་དུ།།
ཁྱོད་ཀྱི་མཛད་འཕྲིན་འོད་སྟོང་བདག་པོའི་ཟིལ།།
ཡང་ཡང་སྙིང་ནས་འཐུང་པའི་གེ་ས་རའི།།
བསུང་ཞིམ་མཆོད་པའི་སྤྲིན་དུ་འདི་ན་ལྡང༌།།
རྒྱལ་བའི་མི་འཇིགས་ང་རོའི་མཚན་དཔེའི་སྐུ།།
219



1:|: གཟི་མིག་དཔེ་ཚོགས།
བཞད་པའི་ཙོང་ཁ་ལིམ་བུའི་སྐྱེད་མོས་ཚལ།།
ལྕགས་རིའི་ས་འཛིན་དཔུང་རྡང་སྦྲེལ་བའི་ཤར།།
རྡོ་སྦིས་འཛིན་མར་མཚན་དཔེའི་མེ་ཏོག་འཛུམ།།
ཨེ་མ་ཁྱེད་ཀྱི་མཛད་འཕྲིན་འོ་མའི་མཚོ།།
ས་གསུམ་ཀུན་ཏུ་གཡོ་བའི་རྟེན་འབྲེལ་ལ།།
གཡུ་དང་དངུལ་གྱི་མདངས་འཛིན་མཚེའུ་ཟུང་།།
བྱེད་པོས་འཕྲུལ་གྱིས་བསྒྲིགས་འདི་མཚར་དུ་ཆེ།།
གང་སྐུ་ཉི་གཞོན་ཤར་རིའི་ཕྲག་གོང་ནས།།
སྐྱེ་རྒུའི་བསོད་ནམས་མཁའ་ལ་འཕགས་པ་ན།།
མ་རིག་མུན་པའི་དཔུང་གི་སྦྱོར་བ་ནི།
ནག་པོའི་གོ་མཚོན་བོར་ནས་རང་སར་ཞི།།
ཕུན་ཚོགས་འདོད་ཡོན་ལྕགས་སྐུད་བསྣོལ་མའི་གཟེབ།།
ངེས་འབྱུང་གསེར་གྱི་ཐོ་བས་ལེགས་གཏོར་ཏེ། །
རྨད་བྱུང་ཐུགས་བསྐྱེད་གཤོག་རླབས་ལྡེམ་པོ་ནི།།
གཏན་བདེའི་ཀུན་མཁྱེན་མཁའ་ལ་ལེགས་པར་བསྒྱུར།།
ལྷ་རམས་ཉི་ཟླའི་སྤྱན་གྱིས་གཟི་བྱིན་བསྩལ།།
སློབ་དཔོན་བརྩེ་བའི་རོལ་མཚོས་ལེགས་པར་འཁྱུད།།
རྡོ་རྗེ་འཆང་གི་དགོངས་པའི་བཅུད་ཀྱིས་བསྐྱངས།།
ཁྱོད་ནི་ཆོས་རྒྱལ་ལྷུན་པོར་མི་འགྱུར་གྲང་།།
དབྱངས་ཅན་ངག་གི་ལང་ཚོའི་རྩལ་རྫོགས་པ།།
བསྔགས་བརྗོད་ལྷ་ཡི་གོས་བཟང་སྨྲས་པས་མིན།།
རིག་བྱེད་ངག་གི་སེང་ཆེན་ལ་བཅིབས་ཏེ།
220



2011ལོའི་སྙན་ངག
གཞུང་བརྒྱ་སྨྲ་བའི་དོ་རར་འགྲིམས་པས་ཀྱང་།།
འཛམ་གླིང་རིག་བྱེད་སྨྲ་བ་ཀུན་གྱི་གྲལ།།
གཞོན་ནུའི་དུས་ནས་ཁྱེད་ཀྱིས་ལེགས་ཟིན་པའི།།
ངོ་མཚར་གཏམ་གྱི་རོལ་མོ་ལྷང་ངེར་བ།།
དཔྱོད་ལྡན་གཟུར་གནས་དྲན་དབང་ངག་ན་མཛེས།།
རིག་བྱེད་ངག་གི་ཁྲི་ལ་ཆུང་ནས་བཞུགས།།
རིག་པའི་ནོར་མང་བློ་གྲོས་མཛོད་ལ་དབང་།།
རིག་གཏེར་ནོར་བུའི་རྒྱ་མཚོའི་ཀློང་ཆེན་པོར།།
ད་དུང་མ་ངོམས་ཞུགས་པའི་སྤོབས་པ་རྒྱལ།།
མི་འཇིགས་བཞི་ལྡན་སྤོབས་པའི་གཡུ་རལ་རྒྱས།།
ཡང་དག་ཚུལ་གསུམ་རིགས་པའི་གད་རྒྱངས་འདིས།།
ཐུབ་བསྟན་གངས་རི་སྐྱོང་ལ་འགྲན་མེད་པ།།
ལོ་པཎ་གངས་རིའི་སེང་ཆེན་དག་ཀྱང་དྲན།།
ཇི་སྙེད་རིག་གཞུང་ཤེས་བྱའི་མེ་ཏོག་ཀུན།།
ཁྱོད་བློའི་སྤང་ལྗོངས་དཔྱིད་དུ་མངོན་བཞད་ཚེ།།
དམ་པའི་སྐྱེས་རབས་ཕྲེང་བའི་མེ་ཏོག་མཚན།།
རྒྱལ་སྲས་དུ་མས་ཁྱོད་ལ་ཕུལ་འདི་འཚེངས།།
ཐོགས་མེད་རིགས་ལམ་རྩེ་བརྒྱ་འབར་བའི་གཟིས།།
མ་རྟོགས་ལོག་རྟོག་ལྷུན་པོ་འཇོམས་དང་ལྷན།།
གསེར་ཁྲི་མཁན་སྤྲུལ་མཚན་གྱི་ཉི་ཟླའི་ཆ།།
མོག་པོར་བགྱིས་པའི་འཇིགས་ཟིལ་སུ་ཡིས་འགོག།
གཞུང་བཟང་ཆུ་བོ་བཅུད་དུ་སྨིན་པའི་མཚོ།།
221



གཟི་མིག་དཔེ་ཚོགས།
མཁྱེན་དཔྱོད་ལྷུན་པོས་བསྲུབས་པོའི་སྙིང་པོའི་ཕུལ།།
སྔོན་མེད་ལེགས་བཤད་ཆུ་ཤེལ་དབང་པོས་ནི།།
ཐུབ་བསྟན་གངས་རི་ཉིན་མོ་ལྟ་བུར་བྱེད།། །
མི་ཤེས་ལོག་རྟོག་སྐྱོན་གྱི་གཟུགས་བརྙན་ཙམ།།
ཀུན་མཁྱེན་ཡེ་ཤེས་ཀྱིས་ཀྱང་མི་དམིགས་པ།།
ཁྱོད་ཐུགས་དྲི་མེད་ཤེལ་གྱི་མེ་ལོང་ལ།།
མ་ལུས་ཤེས་བྱའི་རི་མོ་རྣམ་པར་བཀྲ།།
ལྟར་སྣང་ཤེས་བྱའི་ཚང་ཚིང་སྨྲ་ངན་བྲག།
ལོག་བཤད་དྲ་བ་མ་ལུས་རིགས་པའི་མཚོན།།
བསྐལ་བའི་མེ་དང་རྡོ་རྗེའི་ཐོག་གི་མདའ།།
ཤེས་རབ་རལ་གྲིར་བསྒྱུར་ཏེ་ཚར་ཏུ་བཅད།།
འཇམ་དཔལ་སྙིང་བོའི་རིང་ལུགས་དྲི་མ་མེད།།
སྲོག་འཛིན་སྨན་གྱི་སྦྱོར་བ་འཛིན་པའི་ཁུར།།
བརྟན་པོར་བགོས་པའི་ལྷག་བསམ་གསེར་གྱི་རི།།
དབྱིག་འཛིན་དཔལ་དུ་འགྱིང་བ་ངོ་མཚར་ཆེ།།
མདོ་སྔགས་ཆབ་ཀྱི་ཡང་བཅུད་གང་གཱའི་ཀླུང་།།
རྣམ་དཔྱོད་རལ་བའི་ཀླུང་དུ་བསྡུས་པ་ན།།
ཕྱག་ན་པད་མོའི་བཀའ་གསུང་ཡུར་བ་ཡིས།།
ཐུབ་བསྟན་ལྗོན་བཟང་སྲོག་རྩའི་གསོས་སུ་དྲངས།།
མཐའ་བྲལ་ཤེས་བྱའི་འཆི་མེད་ལམ་གྱི་ཁམས།།
བློ་གྲོས་དབྱར་སྐྱེས་རྔ་སྒྲས་ཀུན་དཀྲིགས་པས།།
གངས་ལྗོངས་ཐུབ་བསྟན་གུར་ཀུམ་དགའ་ཚལ་དུ།།
222



2011ལོའི་སྙན་ངག
རྫོགས་ལྡན་དཔྱིད་ཀྱི་དཔལ་ཡོན་རབ་ཏུ་བདོ།། །
དེ་ལས་ལེགས་འོངས་གྲགས་པའི་འོད་དཀར་གྱིས།།
འཁོར་ལོས་བསྒྱུར་བ་འཛམ་གླིང་ཆེ་རྒུའི་སྤྱན།།
ཆབ་སྲིད་ཉ་ཟླའི་སྣང་བས་མ་ཟིན་པའི།།
གཏན་བདེའི་ཐར་ལམ་རི་མོར་བཀྲི་ཞེས་གྲགས།།
བློ་བཟང་རྒྱལ་བའི་ལེགས་བཤད་ཆུ་གཏེར་ཆེ།།
མཁྱེན་དཔྱོད་དེད་དཔོན་འདོད་རྒུར་དབང་སྒྱུར་པས།།
ཀླུ་སྒྲུབ་ལུགས་བཟང་སྔོན་མེད་བྱུ་རུའི་ཕྲེང་།།
གསར་རྙིང་རིས་མེད་མཁས་མང་རྒྱན་དུ་འཆང་།།
ཟག་མེད་ཐུགས་ཀྱི་གངས་དཀར་ལྷུན་པོ་ལས།།
མྱོང་གྲོལ་ཕན་བདེའི་ལེགས་བཤད་བདུད་རྩིའི་ཆབ།།
རང་གཞན་དགེ་བའི་ཞིང་སར་དྲངས་པ་ལ།།
ཨ་རུ་སྨན་གྱི་དགའ་ཚལ་རྣམ་པར་རྒྱས།།
བློ་གྲོས་བི་ཤྭ་ཀརྨའི་སོར་མོའི་རྩལ།།
གངས་ཅན་རིག་འཕྲུལ་གླེགས་བམ་ཁང་བཟང་ཆེར།།
བསྒྱུར་བའི་འགྲན་བྲལ་གསུང་ངག་ལྷ་ཡི་སྐུར།།
འཇམ་དཔལ་དབྱངས་ཀྱང་རང་སྲིད་འཆོར་དུ་དོགས།།
ཟུང་འཇུག་སྟོབས་ཀྱིས་བཏེགས་པའི་ཆོས་ཀྱི་གདུགས།།
ད་ཡང་གཅིག་ཏུ་བྲལ་བ་འདོར་མིན་ཞེས།།
གཞན་ཕན་ལས་ལ་ཀུན་ནས་གཡོ་བའི་སྐུ།།
ལོངས་སྐུར་མཆོད་པའི་སྙན་རྒྱན་ཕུལ་བ་བཞིན།།
བདེན་གཉིས་བདེན་བཞིའི་ཞི་འཇམ་ཆོས་ཁྲིམས་ཀྱིས།།
223



1:| གཟི་མིག་དཔེ་ཚོགས། །
མི་བསྲུན་འགྲོ་བའི་རྒྱུད་ཀུན་ལེགས་བསྡམས་པས།།
དགྲ་གཉེན་ཞི་བའི་དབྱིངས་སུ་འདྲེས་པའི་མོད།།
འགའ་ཞིག་གང་སྐུ་སྲོང་བཙན་མགོན་དུ་དོགས།།
མཐའ་ཀླས་འགྲོ་བའི་ཀུ་མུད་ད་ཡི་ཚལ།།
སྙིང་རྗེའི་བསིལ་སྦྱིན་འོད་ཀྱིས་འཁྱུད་པ་ན།།
འོག་མིན་ཞིང་གི་རྒྱལ་སྲས་སྐར་ཚོགས་འབུམ།།
གཟིགས་མོར་ཕེབས་པས་ལྷ་ལམ་དོག་པོར་བགྱིས།།
འཛམ་གླིང་ཐ་གྲུ་ཡངས་པོའི་ཁྱོན་ཀུན་ལ།།
འཚེ་མེད་ཞི་བདེའི་དུང་དཀར་འབུད་བཞིན་དུ།།
ཐུབ་བསྟན་ནོར་བུའི་རྒྱལ་མཚན་སྒྲེང་བའི་ཚེ།།
གཡུ་འབྲུག་སྔོན་མོ་མཁའ་ལ་བགྲོད་པར་འགྲན།།
ཁྱོད་ཞབས་པད་མོ་འབར་མའི་རྒྱལ་པོ་ཡིས།།
བདུད་རྩིས་གཏམས་པའི་ཡོལ་གོར་ལེགས་མཆོད་པས།།
ཆེ་རྒུའི་སྙིང་ལ་ངོ་མཚར་འགྱུར་བག་དང་།།
ལྷ་ཆེན་རང་གི་སྲིད་ལ་སོམ་ཉིས་ཁེངས།།
འཇིགས་སྐྲག་འཐོར་རླུང་འཚུབ་མའི་དུས་འགྱུར་ཁྲོད།།
སྡུག་གི་ཆོ་ངེ་རླུང་ལ་བསྐུར་བའི་འབངས།།
ཐུགས་རྗེའི་གཟན་རས་སྐྱོབ་པའི་དགེ་སྦྱོང་དཔོན།།
ཕྱོགས་བཅུའི་རྒྱལ་བས་བསྟོད་པའི་རྔ་ཆེན་ལྡིར།།
རྒྱུ་འབྲས་ལྡོག་པའི་དུས་ངན་བྱེད་གཏེ་ཡིས།།
འབངས་མིའི་སྐྱིད་སྡུག་སྲང་མདའ་ཡོ་བ་ན།།
ལེགས་སྤེལ་ཉེས་བསུབ་ཟོལ་མེད་དྲང་སྲོང་གཏམ།།
224



2011ལོའི་སྙན་ངག
སྨྲ་མཁན་ས་སྟེང་འདི་ན་ཁྱོད་མིན་སུ།།
རིགས་དང་ཁམས་དང་མོས་པ་གང་གཱའི་རྡུལ།།
མཐོ་འཚམས་ཚིག་མཚོན་རྡེག་དང་ཅོ་འདྲི་སོགས།།
གང་ལ་དམིགས་པའི་ཇི་སྙེད་འགྲོ་བ་ཀུན།།
བུ་ལྟར་བརྩེ་བ་རྒྱལ་སྲས་ཁྱོད་ལས་སུ།།
བདེན་རྫུན་ལྡོག་པའི་ཡ་ངའི་ལོ་ཟླ་རུ།།
བདེན་པ་རྫུན་ལས་རྒྱལ་བར་འགྱུར་རོ་ཞེས།།
ཁྱེད་ཀྱི་བཀའ་གསུང་སེང་གེའི་ང་རོ་སྒྲ།།
ད་དུང་མི་ཡི་ཡུལ་ན་ལྷང་ལྷང་གྲགས།།
བསླབ་གསུམ་ཚུལ་ཁྲིམས་གཙང་མའི་དབྱིག་འཛིན་ལྟོར།།
ལེགས་འཁྲུངས་མཁས་བཙུན་བཟང་པོའི་དཔག་བསམ་ལྗོན།།
ལྟ་སྒོམ་སྤྱོད་པའི་རྩེ་མོ་སྲིད་ན་མཐོ། །
ངོ་མཚར་རྒྱལ་བའི་མཆོད་ཡོན་སྲིད་གསུམ་རྒྱན།།
གཟུགས་སྐུའི་མྱུ་གུ་མདོ་སྨད་ཡུལ་དུ་འཁྲུངས།།
འཕྲིན་ལས་ཟེའུ་འབྲུ་དབུས་གཙང་ལྗོངས་སུ་རྒྱས།།
སྙན་གྲགས་བསུང་ཞིམ་འཛམ་གླིང་ཡོངས་ལ་ཁྱབ།།
སྔོན་མེད་ཨུ་དུམ་ཝ་ར་ཁྱོད་མིན་སུ།།
ཤེས་རབ་རྒྱ་མཚོའི་མཚན་གྱི་ཟློས་བརྗོད་ཚིག།
སྒྲོགས་པའི་བློ་གསལ་གཞོན་ནུའི་ཁ་རླངས་གིས།།
རྡུང་བའི་མཛད་བཟང་འཛམ་གླིང་ཅོང་ཆེན་སྒྲ།
བསྐལ་བའི་མཐར་ཡང་འཇགས་པའི་དཔེ་མི་སྲིད།།
གང་གི་མཛད་འཕྲིན་ཆུ་གཏེར་ཆེན་པོའི་འཇིངས།།
225



༡
གཟི་མིག་དཔེ་ཚོགས།
མཁས་གྲུབ་ཀླུ་དབང་བྱེ་བའི་བློ་རྩལ་གྱིས།།
ཇི་བཞིན་མ་ཐིག་བཏང་སྙོམས་ཚུལ་མཛད་ན།།
བདག་བློ་གསེར་མིག་རྐྱལ་གྱིས་ག་ལ་ཆོད།།
འོན་ཀྱང་ཁྱོད་ཀྱི་ལེགས་བཤད་ཉི་མའི་ཟེར།།
བདག་བློའི་པད་མོའི་ཟེའུ་འབུར་ཟུག་པའི་མཐུས།།
བསུང་ཞིམ་མཆོད་པའི་ཡོན་དུ་ལྡང་བ་ནི།།
གངས་ལྗོངས་རིག་པའི་པད་ཚལ་རྒྱས་ཕྱིར་བསྔོ།།
(2011ལོའི《གངས་ལྗོངས་རིག་གནས»དེབ་བཞི་བ་ལས་བདམས)
226



2011ལོའི་སྙན་ངག
ལམ་ཡིག་མིན་པའི་ས་ཁྲ།
(སྙན་ཚོམ）
— ལྗོངས་རྒྱུའི་སྙན་ངག་གི་ཨ་ལོང་ཆ་འགྲིག
མདོ་སྨད་ཧེ་རུ་ཀ
སེམས་ཀྱི་ཉི་ཟླའི་རྫོང་ལ་བསྔོས་པ།
རྣ་བ་བླགས་ཏེ་ཉན་ཉན་རྗེས
སེམས་པ་ཁེན་ནས་སོང་སོང་སྟེ
དུས་ནམ་ཞིག་ལ ཁྱོད་ཀྱི་གམ་དུ་འབྱོར་སོང་བའི་སེམས་པ་ནི་
དྭངས་གཙང་གི་མཚོ་མོའི་མཁའ་མཐར་འབྱོར་ནས
མཛེས་སྡུག་བསིལ་རླུང་དལ་གྱིས་རྔུབ་པ་དང་དབྱེར་མེད་ཡིན་སྙམ་
བཙག་རླུང་གི་སྡུན་ནས་འགྲེང་མྱོང་བའི་ཡུལ་མཐའི་མགྲོན་པོ་ཞིག
གངས་འཁྱག་གི་སྲུབ་ལས་འདུར་མྱོང་བའི་ས་མཐོའི་བུ་ཕྲུག་ཅིག
སློག་ཧྲུལ་དང་པགས་རྩག་ལས་དྲོད་ཁོལ་འཚོལ་ཞིང་བཙལ་བའི་
མཐའ་མཇུག་གི་བསོད་ནམས་ནི་ཆུ་རྒྱུན་ཞིག་སྟེ
སྙིང་ག་ནས་ལྷོག་ལྷོག་གིས་གདུས་ཏེ་ན་ཟུག་གིས་འཕྱུར་ཡོང་ནས
ཁྱོད་ཀྱི་དག་ཞིང་ལ་འཐིམ་དགོས་ཚུལ་ཡང་ལྷ་སྒྲུང་ཞིག་ག་ལ་ཡིན
227



1:|:43 ག གཟི་མིག་དཔེ་ཚོགས།
ངའི་མེས་པོ་དག་གིས་ཡིད་སྤྲོ་བའི་གཏམ་རྒྱུད་ཀྱི་བར་གསེང་ལ་
བཅུག་པའི་ཉི་མ་ལྷ་སའི་ཡང་ཕུག་ན
འོད་ཀྱི་ལེར་འཛུམ་པ་སེམས་ཀྱི་ཉི་ཟླ་ཁྱོད་ཡིན
བདག་གིས་མཁའ་ལམ་འགྲིམས་ནས
བདག་གིས་མཚན་ལམ་བརྒྱབ་སྟེ་
ཁྱོད་ཀྱི་པང་ལ་འབྱོར་བྱུང་བའི་བརྩེ་སེམས་ཉིད་ནི་
མཛེས་སྡུག་གི་བུ་མོ་ཞིག་ལ་མཁུར་མགོ་གཏད་འདྲའི
རང་བྱུང་དང་ལྷུན་ཆགས་ཤིག་ལ་འཁྱུད་འཁྱུད་གནང་འདྲའི
ཤིང་མཁར་དང་རྡོ་བའི་རི་མོ་སྟེ་
གྲམ་གཞུང་གི་ཆུ་མོ་དང་ན་ཐང་གི་མཚོ་མོ་ཡིན་སོང
རྒྱང་རིང་ནི་གཙང་པོ་ཞིག་གི་ཕར་ངོགས་ཡིན་ཟེར
རྒྱང་རིང་ནི་རི་བོ་ཞིག་གི་ལྟག་རྒྱབ་ཡིན་གསུངས
སེམས་ཀྱི་བྱ་ཁྱུ་འདྲོགས་སླ་བའི་མཚོ་མོ་ཉིད་ནི
ངའི་མཁུར་མགོར་འགྲིལ་བའི་དྭངས་གཙང་གི་མཆི་མ་རྡོག་གཅིག་སྟེ
དྲན་གདུང་གི་ཁུད་སོར་སྤུངས་པའི་ཉི་འོད་དང་རྡེའུ་འབུམ་ཡིན
དེའི་ཡང་སྟེང་ལ་འཕྲོས་པའི་འོད་དང་བསིལ་རླུང་གི་དྲོད་ཁོལ་ལགས
2010.08. 06ཉིན་འཇང་ཡུལ་ནས།
གནའ་མཁར་རྙིང་བའི་ནང་གི་ཆང་ཁྲོམ།
བརླན་གཤེར་དང་ཤིང་སྡོང་འཕྲད་པའི་དྲི་ངད་ཀྱི་ཁྲོད་དུ
228



2011ལོའི་སྙན་ངག
སྦི་རག་གི་ལྦུ་བ་དང་མི་ཚོགས་ཀྱི་དགོད་སྒྲ་ག་ཚོད་སིམ་ཡོད་
ཐག་རིང་ནས་བཏབ་ཡོང་བའི་སྨོན་འདུན་ཁྲི་ཕྲག་གི་ས་བོན་
དེ་རིང དག་ཞིང་དང་འདྲ་བའི་གནས་འདིར་ལྷོད་ཡང་གིས་གཏོར་རྗེས
ཁུ་སིམ་མེར་ལོག་འགྲོ་བའི་ངང་ཚུལ་དེ་དྲན་ན
ང་ལ་ཁེར་རྐྱང་གི་ན་ཟུག་དང་ཁོག་འདར་ཅིག་ཁད་ཀྱིས་བརྒྱབ་ཡོང
གླུ་གར་དང་ཞབས་བྲོ་དག་གདོད་མའི་ཁ་དོག་ལ་ཞོན་ཏེ
དུས་ཀྱི་སོ་ཁར་ལུད་པའི་ཁོང་གསེང་ནས་སེམས་ཀྱི་གཏིང་མཐར་
ལྷོད་ཀྱིས་བཞུར་ཡོང
ཡུལ་གྲུ་ཕྱི་ནང་སོ་སོ་ནས་ཐོན་པའི
མི་རིགས་སྣ་ཚོགས་མང་པོ་དང་འདྲེས་པའི་
རྡོ་བའི་རྩིག་པ་དང་ཤིང་ཁང་སོགས་ཀྱི་ལྷན་གཤིས་འབོར་མ་འདོད་པའི་
མི་ཚོགས་མཉམ་དུ་གནས་འདིར་འཚང་ནས་སེམས་ངལ་ཞུ་བཞིན་
སྦི་རག་གི་ལྦུ་བ་འཕྱུར་དུ་འཇུག་གིན་པའི་ཀློང་ན་ད་དུང་གླུ་གར་ལའང་
རོལ་གྱིན་ཡོད
རྒྱུས་མེད་ཀྱི་གྲོང་ཁྱེར་འདིར་ཐོན་པ་ནས
ང་ལ་སེམས་འདྲིས་པའི་དྲན་འཆར་ཅི་ཡང་ཡོད་སྲིད་ནའང
ཡིད་འཐད་པའི་ཞེ་བློ་དྭངས་ཐབས་མི་འདུག
གདོད་མའི་གནའ་གྲོང་གི་མཛེས་པ་མ་བོར་བའི
མཐིལ་ཤིང་དང་ཆང་རག་གི་དྲི་ཚོར་མ་ཡལ་བའི་
གནའ་གྲོང་འདི ཆང་ཁྲོམ་འདི
229



༡ གཟི་མིག་དཔེ་ཚོགས།
འདི་ནས་སེམས་ཀྱི་ཉི་ཟླའི་ཕྱོགས་སུ་རྒྱང་ཐག་མི་རིང་སྙམ་བྱུང
ཡང་ན་ངའི་དུངས་སེམས་ཀྱི་ལྗང་ལོ་དལ་གྱིས་སྒུལ་ནུས་པའི་གླུ་གཞས་
དེ་དག་གི་སྲོག་རྩ་
བློ་མིག་འདྲོངས་པར་བྱེད་པའི་བྲོ་གར་རེ་རེའི་རྣམ་ཤེས་
སེམས་ཀྱི་ཉི་ཟླའི་ཕྱོགས་ནས་བཞུར་ཡོང་བའི་དྭངས་གཙང་གི་རྫ་ཆབ་སྟེ
སེམས་པའི་གྲམ་གཞུང་བརྒྱུད་ནས་གྲང་བསིལ་བསིལ་གྱིས་བབས་
ཡོང་བ་འདི་
བདག་གིས་སྦུ་རག་དམ་བུ་རེ་རེ་བཞིན་གཞིབས་ནས་
བྱང་ཁོག་ལ་འཁྱག་བསིལ་བསིལ་གྱི་གྲང་བའི་ནམ་ཟླ་བསྒོ་བཞིན་པ་
དང་འདྲ་
དུས་ཚོད་འགག་འདུག་འདྲའི་འཇང་མཁར་གྱི་ནང་རོལ་འདི་ན
མི་ཚོགས་འགག་འདུག བརྩེ་བ་འགག་འདུག སྐྱོ་གཞས་འགག་འདུག
2010. (08. 05 ཉིན་འཇང་ཡུལ་ས་ཐང་ནས།
རྡོ་བའི་ནགས་ཚལ་མྱུལ་བ། །
འདབ་ཆགས་ཀྱི་ཚོགས་ནམ་མཁར་ཞོགས་ཟིན་འདྲའི
ལྗོན་པའི་དོད་དུ་བྲག་རྡོ་སྐྱེས་ཏེ་བར་སྟོང་འགག་ཟིན་འདྲའི
ཁེར་རྗེན་དང་སྲ་མཁྲེགས་ལ་སེམས་པ་སྙི་མོ་གཏད་མཁས་པའི་
མི་ཚོགས་ཉིད
ངས་ཅི་ནས་ཀྱང་གཙང་པོ་ཞིག་ལས་དཔེ་འཇོག་ས་མ་རྙེད་རུང
གཙང་པོ་འདིའི་མཐའ་མཇུག་ན
230



2011ལོའི་སྙན་ངག
རྒྱ་མཚོ་ཆགས་མེད་པའི་སེམས་ངལ་ཁྲག་རྩའི་སྦུབས་སུ་འཁྲིགས་ཡོང་
གནས་འདི་ནི་རྒྱ་མཚོ་ཆེན་པོ་ཞིག་འགྲིབ་ཤུལ་གྱི་རྨ་ཁ་ཡིན་པར་གླེང
གནས་འདི་ནི་འགྱིག་རྡོ་དང་ཕ་བོང་གི་དག་ཞིང་བསྔོ་བའི་གནས་མཆོག་
ཅིག་ཡིན་པར་བགྲངས།
ངོ་མཚར་སྐྱེས་སླ་བ་ནི་མིའི་གཉུག་གཤིས་ཀྱི་དྭངས་མ་ཞིག་ཡིན
ཁྱད་མཚར་ངོམས་ནུས་པའང་རང་བྱུང་གི་ཆོས་ཉིད་ཅིག་ཡིན
དེ་གཉིས་ཀའི་ཉིན་སྲིབ་ཀྱི་དཀར་ངོགས་གང་རུང་ན
མིའི་རིགས་ཀྱིས་ད་གཟོད་རང་ཉིད་ལ་རྐུབ་སྟེགས་ཆུང་ཆུང་རེ་བཟོས་ཏེ
ངལ་གསོ་ཐུང་ཐུང་མཛད་དགོས་པའི་གནས་ལུགས་ཤེས་ཡོད་སྙམ་བྱུང
ཤེས་རབ་ནི་ཉི་འོད་དང་འདྲ་ལ་ལན་རེར་འགྱུར་རྡོ་དང་ཡང་འདྲ་སྙམ
མཚར་ཤེས་ཀྱི་ཀློང་ཡངས་སུ་ཚེ་སྲོག་གི་བཞུར་རྒྱུན་རང་བྱུང་གི་ཁམས་སུ་
འཇུག་གིན་པ་འདྲ
མི་ཚོགས་འདི་ཟང་ཟིང་དང་འགྲོགས་ནས་ཆུ་ལོག་བཞིན་བརྡོལ་
ཡོང་བ་འདི་
མཐའ་མེད་པའི་རྒྱ་མཚོ་ཞིག་དང་འདྲ་སྙམ་ནས་འདྲ་པར་ཡང་ལེན་
དགོས་སོང་བ་དེའང་
ང་ཚོར་མེད་དུ་མི་རུང་བའི་ཁྱད་ཆོས་རྒྱག་སྤྱད་ཅིག་ཡིན་འདོད་པའི་
ཉམས་སེང་ལོས་ཡིན་
དུས་ནམ་ཞིག་ལ རྡོ་བའི་དོད་དུ་ནགས་ཚལ་འཁྲིགས་ཤིང
གཅན་གཟན་དང་རི་དྭགས་ཀྱིས་ཁྱིམ་གཞིས་བཙུགས་ཟིན་ཚེ
231



) གཟི་མིག་དཔེ་ཚོགས།
མི་རྣམས་ད་དུང་ལྷོད་གཡེང་གིས་འགྲོ་ཨེ་སྲིད
2010. 08. 07ཉིན་ཕུར་གྲོང་ནས།
རྒྱལ་ཐང་གི་ན་མཚོ་དང་ལུག་ཁྱུ།
ཉི་མའི་ངོགས་སུ་མཚོ་མོ་ཞིག་ཆགས་འདུག་པ་མཐོང་བྱུང
དྭངས་གཙང་གི་མཚོ་མོའི་མིང་ལ་ན་མཚོ་ཟེར་བ་ཤེས་ཡོད
དབྱར་ཟླ་དྲུག་པའི་རྒྱལ་ཐང་ནི
སེམས་པ་གཞོགས་སུ་འདེགས་པའི་དར་གྱི་ཁ་དོག་གཉིས་ཡིན
དེ་བས་ཀྱང་
མཚོ་མོ་ནི་ཡིད་འོང་གི་བུ་མོ་ཞིག་དང་འདྲ་ཞིང
མཚོ་མོ་ནི་མཛེས་སྡུག་གི་མེ་ལོང་ཞིག་དང་མཚུངས
མཚོ་མོའི་ངོས་ལ་བབས་པ་ནི་བྱ་ཁྱུ་དང་མཐའ་ལ་བཀྲམས་པ་ནི་
ལུག་ཁྱུ་ཡིན་རུང
མཛེས་སྡུག་གི་ངང་གཤིས་དེ་དག་པར་ཆས་དང་བརྙན་ལམ་ནས་
སྐྱེལ་མཁན་
གནས་འདིར་ཡུལ་སྐོར་བྱས་པར་ཕྱི་མིག་ལྷོད་མཁན་གྱི་ཕྱི་ཡོང་བ་ཚོ་རེད
མཛེས་སྡུག་མ་ནོན་པའི
སེམས་འགུལ་གཡོ་སྐྱོམས་ཀྱིས་
རྗེས་དྲན་འཇོག་མཁན་དག་ནི་རང་བྱུང་ལ་ལེ་བདའ་གཏོང་མཁན་
ཚོ་ཡིན་
མཛེས་སྡུག་གི་ན་མཚོར་བསླུ་བྲིད་བཟློག་མ་ནུས་པའི་
232



2011ལོའི་སྙན་ངག
ཡིད་འོང་བུ་མོ་ཆུང་ཆུང་དེའི་ལང་ཚོའི་མེ་ཏོག
ཁྱོད་ལ་མཐའ་མཇུག་གི་ལེགས་སྐྱེས་སུ་ཕུལ་ཟིན་པའི་གཏམ་རྒྱུད་
སྙན་མོས།
ང་རང་ན་མཚོའི་ཁ་ནས་འགྲེངས་ཏེ
སེམས་འགུལ་གྱི་མཆི་མ་འཁྲིགས་ནས་བརྩེ་འབོད་ཡང་ཡང་བགྱིས་ཡོད
ཉི་མའི་ཟེར་ཕྲེང་ན་མཚོའི་ངོས་ལ་འཕྲོས་པའི་འོད་ཟེར་གྱིས
ལུག་ཁྱུ་ནམ་མཁའི་སྤྲིན་པར་བསྲེས་སོང་བ་དང་འདྲ་
ལང་ཚོའི་གཟི་མདངས་འཁྱུག་པའི་གཏམ་རྒྱུད་ཀྱི་ཨ་ལོང་གོར་མོས
བྱ་ཁྱུ་མཚོ་མོའི་མཁའ་མཐར་ཕབ་ཡོང་བ་དང་མཚུངས
ན་མཚོའི་འགྲམ་ངོགས་བརྒྱུད་དུས
བདག་གིས་ཉི་ཟླ་གཡས་གཡོན་ལ་བསྙལ་ནས
སེམས་པ་རང་བྱུང་གི་པང་ལ་བཞག་ནས་སྐྱུར་དགོས་འདྲ་བྱུང
2010. 08.07ཉིན་རྒྱལ་ཐང་ནས།
( 2011ལོའི《གངས་རྒྱན་མེ་ཏོག》དེབ་བཞི་བ་ལས་བདམས)
233



|
གཟི་མིག་དཔེ་ཚོགས།
རྨ་ཆུ། རི་རབ་ཁྲི་ཕྲག་གི་ཉིང་ཁུ།
ལྷ་མཁར་ཚེ་རིང་།
རྒྱུ་སྐར་རྒྱན་དུ་བྲེས་པའི་རི་རབ་ཀྱི་ཁོང་གསེང་ནས།
ཉམས་རྟོགས་ཀྱི་རང་ཚུགས་སེམས་སུ་ཉར་ཏེ།
རེ་ལྟོས་ཀྱི་སྤྱན་ཟུང་ཤུགས་ཀྱིས་ཕྱེ་ཞིང་། །
འགྲོས་མྱུར་གྱི་བང་ཁ་ཐུར་དུ་བཏང་དུས། །
དཀྱེལ་ཡངས་པའི་ཐང་གཞོངས་འཕྲེད་ཀྱིས་བཅད་ཅིང་།
ཞེང་དོག་པའི་འགག་ཕྲེང་ཁད་ཀྱིས་གཏོར་ཏེ།
མུ་ཏིག་ཚོགས་སུ་བསྟར་འདྲའི་གྲུ་ཁ་དེར། །
སྐྱེས་བུ་ཆེ་གེ་མོའི་ལས་སྐལ་བཞིན་གྱི་ལྷག་བསམ་དེ་བསམ་བཞིན།
གནས་མལ་ཡོད་ཚད་རང་ཁྱིམ་དུ་སྒོམ་པའི་ཡོན་ཏན་ཕྱག་ལ་ཐོགས་ཏེ།
མི་ཚེ་རིང་མོའི་རྟོགས་བརྗོད་ཤར་མར་རྩོམ་པའི་ལས་ལ་བྲེལ།
རྒྱང་བཞུད་ཐེངས་གཅིག་གི་རྗེས་བརྩེ་ཟབ་མོ་ཐུགས་སུ་བཏེགས་ཏེ།
ལྗིད་མོ་སྲི་ཞུ་ཕྲག་ཏུ་བླངས་པའི་ཞབས་རྗེས་རིང་མོ་རྒྱང་ལ་བཅོལ་དུས།
བྲེ་སེར་འབྲོང་གི་ངར་ཤུགས་རླབས་ཀྱིས་འཁྱེར་ཞིང་།
འབའ་འབའ་ལུ་གུའི་འཚོ་སྟངས་གླུ་རུ་གྱེར་སྲིད་ལ།
སེར་ཆེན་མེ་ཏོག་གི་མཛེས་སྡུག་ཐོད་ལ་དཀྲིས་ཤིང་།
234



2011ལོའི་སྙན་ངག
རི་ལུང་ཁྲི་ཕྲག་གི་སེམས་དོན་དག་ལ་ཟློ་བཞིན།
ཅི་ཞིག་དར་བའི་ཚེ་སྲོག་གི་རྩ་བའང་ཁྱོད་ཡིན་ལ།
གང་ཞིག་རྒུད་པའི་ཁྲག་རྒྱུན་གྱི་འཕར་རྩའང་ཁྱོད་ཡིན་པས།
རྐང་ལ་ཟུག་ཅིང་བྲག་ཅར་འཁོར་བའི་ཀི་རིང་ཞིག་གིས།
གོ་ལ་ཟླུམ་པོའི་དབུ་རྩེ་ནས་ཤར་ཕྱོགས་ཡུལ་གྱི་རྒྱ་མཚོའི་བར།།
ཚེ་སྲོག་ཀུན་གྱི་ས་བོན་གཉིད་ལས་དཀྲོགས་ཤིང་།
སེམས་ཅན་བྱིངས་ཀྱི་དབུགས་རྒྱུན་དབྱུང་བར་བྱས།
གཡག་རྭ་སྟག་རྩེ། ནས་ལམ་ལ་ཆས་པའི་ལྗོངས་རྒྱུ་པ།
ལོ་ངོ་སྟོང་ཕྲག་གི་པོ་ཏི་ཕྲག་ཏུ་བསྣམས་པའི་རྟོག་གེ་པ།
གནམ་འོག་ཉི་མའི་སྲས་སུ་འཁྲུངས་པའི་རྒྱལ་ཁམས་པ།
ཁྱོད་ཀྱི་གཟུགས་སུ་གྲུབ་པའི་ལོ་རྒྱུས་ཀྱི་དར་དཀར་རིང་མོ་དེ།
ཁྱོད་ཀྱི་གཤིས་སུ་གྱུར་པའི་ཤེས་རིག་གི་རྒྱང་གླུ་སྙན་མོ་དེ།
དེ་དག་འོད་དུ་སྦར་བའི་སྒྲོན་མེ་དང་།
འོད་ཀྱིས་འཚེར་བའི་ཉི་མའང་ཁྱོད་ཡིན་པས།
ངས་ཁྱོད་ཀྱི་མཛད་རྗེས་ཀྱི་བར་ཐག་ཇི་ལྟར་འཇལ་ཡང་གཞལ་
མ་ནུས་ཤིང་།།
ངས་ཁྱོད་ཀྱི་ཐུགས་སེམས་ཀྱི་གཏིང་དཀྱེལ་ཇི་ལྟར་གཞིག་ཀྱང་
དཔོག་མ་ནུས།
ཨ་ཨ། ཚེ་སྲོག་གི་མ་མའི་རིག་གཏེར་གྱི་དེད་དཔོན་ལགས།
ཁྱོད་ཀྱིས་བསྐྲུན་པའི་བདེ་སྟོང་གི་སྙིང་བོ་ཚན་ཁ་འབར་ཞིང༌། །
ཁྱོད་ཀྱིས་བསྩལ་པའི་སྤངས་རྟོགས་ཀྱི་ཡོན་ཏན་ལ་མངར་བཅུད་
236



: - གཟི་མིག་དཔེ་ཚོགས།
བརྟས་པས།
རི་རབ་ཁོར་ཡུག་ཏུ་གྱུར་པའི་མཐོ་ས་ཞིག་ནས།
མགྲིན་པ་གཟེངས་སུ་བཏེགས་ཏེ་མཆོད་པའི་གཙུག་ཏུ་བཀུར་མཁན།
བདག་ཉིད་གཅིག་པུ་མ་ཡིན་ཏེ། །
ཁྱོད་ཀྱི་ཟུངས་ཁྲག་ཧུབ་གང་འཐུང་བའི་མི་རྣམས་ཀྱང་ཡིན་སྙམ།
ལུང་རིགས་ཀྱི་ཐོག་མདའ་རྒོད་པའི་དེ་རིང་།
ཁྱོད་ཀྱི་ངོ་བོ་ལ་བསུང་ཞིམ་དྭངས་གཙང་གི་རླན་གྱིས་བཟུང་ཞིང་།
ཁྱོད་ཀྱི་བཞུར་རྒྱུན་ལ་གཟུ་ལུམ་སྨྲ་བའི་ལྗགས་ཀྱིས་ཕྱུག་པས།
བློ་གཏེར་ངག་གི་སྙིང་བོ་ཁྱོད་ལས་ཞུ་འདོད་ཅིང་།
གཞུང་དོན་བརྟག་པའི་གོ་རིགས་ཁྱོད་ལས་འདྲེན་པར་འདོད། །
ཨ་ཧོ། ངའི་ལུས་ངག་ཡིད་ཀྱི་རྟེན་ས་གཅིག་པུ།
ཚེ་རབས་གཅིག་གི་གྱ་གྱུའི་ལོ་ཟླ་རིང་མོ།
ས་སྒང་སྔས་སུ་བྱས་ཤིང་དབྱིག་འཛིན་སྟན་དུ་བགྱི།
ནམ་མཁའ་གོས་སུ་བགོས་ཤིང་འཇའ་ཚོན་ཐགས་སུ་འཐེན།
ཐ་སྙད་ཚད་ཀྱིས་གྲུབ་པའི་སྒམ་བརླིང་གི་ཁྱོད་ལས།
ངའི་མི་ཚེའི་མིག་རྒྱང་ལ་གཟུགས་གཞི་ཆགས་ཤིང་།
ངའི་ཤེས་རབ་ཀྱི་བློ་མིག་ལ་སྣང་ཆ་འབར།
སང་ཉིན་གྱི་བཤུལ་ལམ་ཅི་འདྲའི་རིང་ནའང་།
འབྱུང་འགྱུར་གྱི་རྒྱང་སྐྱོད་ཅི་འདྲའི་ལྕི་ནའང་།
ཁྱོད་ནི་དགོས་འདོད་རིས་སུ་མི་འཁྱེར་བའི་སྲིད་པའི་མ་མ་རུ་
236



2011ལོའི་སྙན་ངག
འཁུམས་ཤིང༌།
སྐྱིད་སྡུག་གསོང་བོར་བརྗོད་པའི་དཔྱིད་ཀྱི་ཕོ་ཉའང་ལགས་པས།
ངའི་ལུས་ཀྱི་ཕྱེད་ཀ་ཁྱོད་ཀྱིས་གྲུབ་ཡོད་ལ།
ངའི་ཡ་ཆུང་མཆིན་པ་ཁྱོད་ལ་གླན་ཡོད་ལགས།
སྲིད་པའི་དབུ་རྩེ་ནས་བདག་ཉིད་བདག་ཉིད་དུ་རྟོགས་པའི་བསམ་བློ་པ།
བསམ་བྱའི་ནགས་ཀློང་ནས་འཁོར་བ་འཁོར་བར་སེམས་པའི་
སྙན་ངག་པ།
ས་ཆེན་ཕང་བ་ནས་རང་ངོ་རང་གིས་ཟིན་པའི་ལོ་རྒྱུས་པ།
ཡོད་ཚད་ཁྱོད་ཀྱི་རུམ་དུ་སྦྲུམ་པའི་དྭངས་མ་སྟེ།
རི་རབ་ཁྲི་ཕྲག་དུ་མའི་ཉིང་ཁུ་ལགས།
མཆན་འགྲེལ།
(1) གཡག་རྭ་སྟག་རྩེ་ནི་མཚོ་སྔོན་ཡུལ་ཤུལ་ཁུལ་ཆུ་དམར་ལེབ་རྫོང་རྨ་སྟོད་ཡུལ་ཚོའི་ཁོངས་སུ་
མཆིས་ཤིང་། རྨ་སྟོད་རྩེ་ལྷ་བཅུ་གསུམ་གྱི་ཡ་གྱལ་ཏེ། འབྲོང་བྲེ་སེར་རྫ་ལ་འགྱིང་འདྲ་དང༌།
མགོ་རུ་ཐུར་གནམ་ལ་གཟེངས་འདྲ་ཞེས་གྲགས་པའི་རྨ་ཆུའི་མགོ་ཁུངས་ཀྱི་གངས་རི་ཞིག་གོ།
(2011ལོའི《སྦྲང་ཆར》དེབ་བཞི་བ་ལས་བདམས)
237



1:|: གཟི་མིག་དཔེ་ཚོགས།
དེ་དག
（ཞར་བཀོད་གཉིས)
རི་སྔོན་བླ་མ་ཐར།
འགྲོ་བའི་ལམ་ཁ་རུ་བོར་སོང་བ་དེ་དག
ཡོལ་བའི་ནང་གི་ཡོལ་བ་ཆུང་ཤོས་དེ་དག་
བཞུར་གྱིན་པའི་ཆུ་དང་འགུལ་རྒྱུ་མེད་པའི་རྡོ་ལེབ་དེ་དག་
ཞུན་ཐིགས་རེ་རེ་ཡིས་གྲུབ་པའི་ཉིང་བཅུད་དེ་དག
དོགས་མི་བདེ་བ་འདྲ་བའི་ངང་ཚུལ་དེ་དག
སྐད་ཅིག་སྐད་ཅིག་ཙམ་ལའང་འགྱུར་ལྡོག་ཆེ་བ་དེ་དག
མི་རྟག་པའི་མཚན་མོའི་རྨི་ལམ་དེ་དག
མིག་ནང་དུ་ཟུག་པའི་ཚེར་མ་དེ་དག
སྒྲོག་ལ་ཚུད་པའི་རྟ་དཀར་ནག་དེ་དག
འཕང་དང་ཐགས་འཚེམ་དྲུབ་དེ་དག་
གཟི་དང་ཁྱུང་གིས་ངོས་སུ་བྲིས་ཡོད་པའི་རི་མོ་དེ་དག་
སྨྲ་བསམ་བརྗོད་འདས་གྱི་སྡུག་བསྔལ་དེ་དག
མངོན་ལྐོག་གི་མདའ་མདུང་གཏུབ་གྲི་དེ་དག
ངག་ལྐུགས་ཤིང་མིག་ལྡོངས་པར་གྱུར་ཡོད་པ་དེ་དག་
ཡོད་ཡོད་འདྲ་བའི་མཐའ་འཁོར་གྱི་བྱ་དངོས་དེ་དག
238



2011ལོའི་སྙན་ངག
རང་གི་དབང་བོས་ཚོར་དང་མ་ཚོར་བ་དེ་དག་
རྡུལ་དང་རྡུལ་ཕྲ་རབ་དེ་དག དེ་དག་གི་དེ་དག
མཚན་ཕྱེད་ལ་ཕྱིར་ལོག་པ།
ངས་ཤེས་དུས། ང་ཕྱིར་ལོག་ཡོང་གིན་འདུག
དུས་ཚོད་ཀྱིས་ཁྲིད་ནས།
ངས་ཤེས་དུས།།
ལམ་ཕྲན་གྱི་ནང་དུ་ལམ་ཕྲན་མང་པོས་གྲུབ།
ལམ་གྱི་བཞི་མདོ་ཞིག་ཏུ་འགྲེང་སྟེ།
གོམ་ཁ་འདི་གང་ཕྱོགས་སུ་བསྒྱུར་དགོས་པ་ཤེས་མ་བྱུང་།
ངས་ཤེས་དུས།
ནམ་གུང་གི་ཟླ་འོད་རབ་རིབ་འོག
མཐའ་འཁོར་གྱི་ལུང་བའི་མདའ་དང་ཕུ་དེ།
ཕྱེད་ཙམ་དཀར་པོ་དང་ཕྱེད་ཙམ་ནག་པོར་འདུག
ངས་ཤེས་དུས།།
ནགས་ཚལ་གྱི་གྲུ་ཟུར་གང་རུང་ནས།
འུར་རླུང་ཞིག་རྒྱུན་ཆད་མེད་པར་ཐོན།
འུར་རླུང་དེ་ནི་ཐག་རིང་ནས་ཐག་ཉེ།
ཐག་ཉེ་ནས་ཐག་རིང་ཞིག་ལ་བུད་འགྲོ།
239



གཟི་མིག་དཔེ་ཚོགས།
ངས་ཤེས་དུས།
མུན་ནག་ནི་ལྟོགས་སྐོམ་གྱིས་མནར་བའི་ཆུ་སྲིན་ཞིག་དང་འདྲ་བར།
ཁ་ཆེན་པོ་ཞིག་གདངས་ནས་འདུག
ངས་ཤེས་དུས། ང་ཕྱིར་ལོག་ཡོང་གིན་འདུག
ཐང་རིང་གི་ཐག་རིང་བརྒྱུད། །
ལོ་མང་པོའི་རྫོགས་མཐའ་མེད་པའི་སྐྱོ་ངལ་དེ་དག་དྲུད་ནས།
མུན་ནག་ནང་གི་ལམ།
དགུན་ཁའི་གྲང་རེག་གིས་འཁྱག་འདར་རྒྱག་བཞིན། །
སྒེའུ་ཁུང་ལ་དཀར་ཆ་དོད་པོ་མེད་པའི་ཁང་ཆུང་འདིར།
རང་དང་མཉམ་དུ་བསྡད་ཡོད་པ་ནི།
ཡིད་སེམས་ཆང་རག་གིས་ར་རོ་བར་གྱུར་ནས།
ཚ་འཁྲུལ་དུ་འགྲོ་བཞིན་པའི་སྙན་ངག་པ་ཞིག་སྟེ།
ཁ་སང་ལས་དེ་རིང་སྙིང་ཁམས་རྒྱུན་ལྡན་མ་ཡིན་པ་ཞིག་ཏུ་མཐོང་།
དེ་སྔོན་ཕ་ཡུལ་ནས་ཡོང་དུས་ཨ་མ་ཞིག་ཡོད་ལ།
ཕྱིར་ཕ་ཡུལ་དུ་ལོག་དུས་ཨ་མ་དེ་ཡང་མི་འདུག
དུས་ཚོད་ཀྱི་གཙགས་འབུག
ཨི་ཁུང་གིས་ཁེངས་པའི་ལུས་སེམས།
མུན་ནག་ནང་གི་མུན་ནག །
རུལ་མྱགས་ཀྱིས་སྦགས་པའི་རུལ་མྱགས།
རི་མོ་དང་སྙན་ངག་གིས་མཚོན་པར་དཀའ་བའི།
240



:::
:
:
::
:
:
:
:
|
:
:
:
+
2011ལོའི་སྙན་ངག
ངེས་པ་མེད་པའི་འཆར་སྒོའམ་འགྱུར་ལྡོག་དེ་རིགས། །
སྒྱེ་མོའི་ནང་དུ་བཅུག་ནས་བདེ་བར་གནས་ཡོད་པའམ།
སྐྱོ་བར་གནས་པའི་གྲོ་དང་སྲན་མ།
འཁུམས་ནས་སྐད་སྒྲ་ཙམ་ཡང་ཕྱིར་ཐོན་མི་ཐུབ་པར།
ནང་གིས་ནང་དུ་དྲོད་འཁྱག་བསྲེས།
ཕྱི་ཡིས་ནང་དུ་གད་སྙིགས་བླུགས་སོང་།
ཞིབ་ནས་ཞིབ་ཏུ་ལྟ་དུས།
མཐོ་སའི་རྩིག་པ་དེས་དམའ་སའི་རྩིག་པ་དག་འོག་ཏུ་མནན། །
དམའ་སའི་རྩིག་པས་ཀྱང་ཆེས་དམའ་སའི་རྩིག་པ་དག་འོག་ཏུ་མནན།
སོ་ཕག་ཆུང་ཆུང་གཅིག་ཀྱང་རྩིག་པ་ཡོངས་སུ་དམ་པོར་འབྲེལ་ནས།
སོ་སོར་དགར་ཐབས་བྲལ་བ་ཞིག་ཏུ་མཐོང་སོང་།
གཉིད་ནས་རྨི་ལམ་དུ་ཞུགས་ཚེ།།
ངའི་ཚ་བོ་ཡང་ཝ་དང་སྤྱང་ཀི་གང་རུང་ཞིག་ལ་བརྫུས་ནས།
ཝ་དང་སྤྱང་ཀི་གང་རུང་ཞིག་གི་རང་གཟུགས་འཁྲབ།
མ་སད་པའི་ཡར་སྔོན་དུ།
སྒོ་ཁའི་ཁྱི་རྒན་དེ་ཡང་འཁྱམ་ནས་འགྲོ་བཞིན་པའི་རྣམ་ཤེས་ཤིག་ལ་
སྤྲུལ་ནས།
གནས་ངེས་མེད་ཀྱི་བར་དོའི་འཕྲང་རིང་འགྲིམས།
ལྟོ་བ་བཀྲེས་སྐོམ་གྱིས་མནར་ཏེ།
གཟུགས་དང་གྲིབ་མ་གཉིས་བསྣོལ་བའི་བར་ནས།
241



1:|: གཟི་མིག་དཔེ་ཚོགས།
ཕྱི་རོལ་ཏུ་འཁྱར་དུས།
མཚན་མོའི་མཁའ་ལ་སྤྲིན་པ་མཐུག་པོས་གཡོགས་ནས།
སྐར་མ་གཅིག་གཉིས་ཙམ་འདར་འདར་གཡོ། །
བདག་ཀྱང་ར་བཟི་བའི་འཁྱམ་པོ་དེ་དང་འདྲ་བར། །
ལམ་གྱི་བཞི་མདོ་ཞིག་ན་གོམ་པའི་འདེགས་འཇོག་གང་དུ།
བསྒྱུར་བར་བསམ་བློ་གཏོང་གིན་ཡོད་དུས། །
སྐར་མདའ་ཞིག་གློ་བུར་མགོ་ཐོག་ནས་ཡལ་བས།
སེམས་ཁོང་དུ་བཅུག་ཡོད་པའི་སྐྱོ་གདུང་ཡོད་ཚད།
བརླན་གཤེར་གྱི་ཆར་བར་འདྲིལ་ནས། །
རང་དབང་མེད་པར་མཚན་མོའི་གདོང་ཁུག་བརྒྱུད་ནས་ཤམ་ཤམ་ཐོན།
མ་ངེས་པའི་སྣང་བ་ཞིག་ལ།
དེ་ནི་ཆར་བ་མ་ཡིན་པར་ཁ་བའི་འདབ་མ་ཞིག་ཏུ་མཐོང་། །
（2017ལོའི《ཟླ་ཟེར》དེབ་བཞི་བ་ལས་བདམས)
242



2011ལོའི་སྙན་ངག
ཕ་ས་ཕ་ཡུལ།
མོག་ཟླ།
གནའ་སྔ་མོའི་སྔ་མོ་ནི་
སུས་ཀྱང་རེག་མི་ཕོད་པའི་ཆུ་ཐིགས་འོད་དྭངས་ངེ་བ་དེ་ཡིན
རྩྭ་རྐང་གི་མགོ་བོ་རྟ་ཕོའི་ཡོབ་མིག་ལ་འཛིངས་ཤིང
རྩྭ་ཟིལ་གྱིས་ཕོ་རྒོད་ཀྱི་ལྭ་འདབས་བརླན།
འུར་རྡོ་ཡིས་གཉིད་ཀྱི་འདབ་ཆགས་དང་རི་དྭགས
དཀྲོག་མི་སྲིད་པའི་དུས་དེ་ཡིན
གནའ་སྔ་མོའི་སྔ་མོ་ནི་
སྦྲ་ནག་གི་རུ་དཔུང་སྟོབས་དང་ཟིལ་གྱིས་འདྲེན་ལ
མདུང་རིང་གི་ཡུ་བ་བལ་དཀར་གྱི་ཁ་ཆུས་དཀྲིས
ཕྱུགས་དཀར་ནག་གི་རི་མ་ཐང་ལ་བརྡལ་ཞིང
བཙན་དབུ་རྨོག་གི་རྩེ་མོ་དགུང་ལ་ཟུག་པའི་དུས་དེ་ཡིན་ལ
ཨ་ཕའི་སོག་དཔུང་གི་ཤ་རྒོད་ལ་ངར་ཤ་བདོ་བའི་དུས་དེ་ཡིན་
གནའ་སྔ་མོའི་སྔ་མོ་ནི
ངའི་མེས་པོ་གནས་འདིར་ཡོང་མ་ཐག་པའི་དུས་དེ་ཡིན་སྲིད་ལ
བློ་རིག་གི་མེ་ཁ་ཐོག་མར་གསོས་པའི་དུས་དེ་ཡང་ཡིན་སྲིད
243



-
-----
-
----- ---- --
----------
----
-
-- ----sur-s
-r
s
:
༠༠༤-1s:༤
:
:
5
1:
བ བ
བ
བ
::ན •
བirs: :::::
1:|: གཟི་མིག་དཔེ་ཚོགས།
ལོ་ངོ་བརྒྱ་ཕྲག སྟོང་ཕྲག ཁྲི་ཕྲག
སྲིད་པའི་ལྷ་མང་གི་སྒྲུང་རབས་རིང་མོའི་ཁྲོད་དུ་
གངས་ཀྱི་ར་བར་ཐལ་རྡུལ་དང་ལྷགས་རླུང་འཚུབ་ཅིང
རླུང་དམར་གྱི་ཀ་བ་ཆེན་པོ་དགུང་ལ་ཟུག
གནའ་བོའི་རྭ་དུང་གི་སྦུབས་ནས་
གངས་གཤོང་གི་རྨི་ལམ་འཁྲིགས་པའི་ལོ་ཟླ་ཤུགས་ཀྱིས་གྲག
སྦྲ་རྒན་དུ་བ་ཅན འབྲོག་མི་རལ་བ་ཅན་
གངས་ཀྱི་སྒང་གཤོང་ན་གཡོ་ཞིང་འདར
བདག་གི་མིག་ཤེད་ཀྱིས་མ་འདང་བ་མིན་ན
བརྟན་ཚུགས་མིན་པའི་དངོས་པོ་ཁྲི་འབུམ
སྒྱུ་མའི་ཚུལ་གྱིས ནམ་ཡང་གཡོ་འགུལ་ལ་བྲེལ
ངས་ཐག་རིང་གི་སྨུག་རྒྱུའི་གྲོང་གི་སྐད་ཅིག་མ་དེ་མཐོང
དོན་ངོ་མས ང་ཕ་ས་འདི་དང་ཐེངས་འགར་བྲལ་ཞིང
རང་གི་ལུས་པོའི་ཕྱི་ཤུན་འདི་དང་ཐེངས་འགར་བྲལ
ཐག་རིང་ས་ནས་ཕྱིར་ལྟ་བྱས་ན ཕ་ས་འདིའི
འདས་ཟིན་པའི་སྐྱེ་བའི་ཕྲེང་བ་མང་པོ་ཞིག་མིག་ལ་ཐོགས་ཡོང་
ལུ་གུ་རྒྱུད་དུ་བསྟར་བའི མི་ཡི་ཕྲེང་བ་ཞིག
སློག་པ་གྱོན་ཞིང་རལ་བ་འཕྱང་བའི་མི་རབས་ཤིག་བསྟར་དུ་བསྒྲིགས་
མ་འོངས་པར་ང་འཆི་སྲིད དེ་ནས་སླར་ཡང་སྐྱེ་སྲིད
244



2011ལོའི་སྙན་ངག
སྐྱེ་བའི་གོ་རིམ་མང་པོ་ཞིག་བརྒྱུད་དེ་ཕྱིར་གནས་འདིར་ཐོན་དུས
གཡོ་འཁྱོམ་ཁྲོད་ཀྱི་དངོས་པོ་ཡོད་ཚད མི་ཚོགས་གྲངས་མེད
སྔར་ནས་ག་ཤེད་དུ་སོང་ཚར་ཞིང མི་གཞན་སྐོར་ཞིག
མགོ་བོ་མང་པོས་རུབ་རུབ་བྱེད་ཅིང་
ཡང་བསྐོར་བསྐྱར་བསྐོར་གྱིས་རུབ་རུབ་བྱེད་ཀྱིན་འདུག
དེ་དུས ངས་ཕ་ས་ཤེས་དཀའ་ལ ཕ་ངོ་འཕྲོད་དཀའ་
རྒྱུས་མེད་ཀྱི་མི་ཚོགས་ཤིག་དང་ལྷན་དུ་ཉི་མ་དེ་བས་འཁྱོལ་དཀའ
མཐོ་ས་འདིའི་ཤི་ཟིན་པའི སྐྱེ་བཞིན་པའི རྣམ་ཤེས
ས་བོན་གྱི་རྡོག་པོ་རེ་རེ སོན་དུ་བཏབ་ཅིང སླར་ཡང་སྐྱེས་པའི་མྱུ་གུ་
སྐྱེ་བ་སྔ་ཕྱིའི་གོ་རིམ ལས་སྐལ་གྱི་ཆོས་ཉིད་ལ
ང་ཡི་བསམ་བློ་འཁོར་ཞིང་ཞིབ་པར་དཔགས
ང་ཡིས་མ་མཐོང་བ་དང་མ་ཐོས་པའི་བྱ་དངོས་ཁྲི་ཕྲག་གིས
ང་རང་ལྐོག་ཏུ་འཐེན་ཞིང་དལ་བུར་འཁྲིད་ཀྱིན་འདུག་
འབྲོག་སྡེ་འདི་དང མགོ་ནག་བོད་པ་འདི
ཁད་ཀྱིས་གྱེས་ཀྱིན་པའི་སེམས་ཁྲལ་ཞིག་སྐྱེ་བཞིན་འདུག
དེ་དག་ཡོད་ཚད་ངའི་སྣང་ངོར་འཇའ་གཟུགས་ཀྱི་ངོ་བོར་གྲུབ་དང་
གྲུབ་ཀྱིན་འདུག །
(2011ལོའི《གངས་རྒྱན་མེ་ཏོག»དེབ་བཞི་བ་ལས་བདམས)
245



1:|: གཟི་མིག་དཔེ་ཚོགས།
རྟག་བརྟན་གྱི་བརྩེ་བ།
མཚོ།
ང་ཁྱོད་ཀྱི་ཁ་གཏད་དུ་འགྲེང་དུས།
རི་རྩེ་རུ་ཤུགས་ཀྱིས་སྐྱོད་པའི་དར་ལྕོག་དེ་ཡིན་ནམ།
སྤོབས་པའི་རླུང་བུ་དེ་ཁྱོད་ཀྱིས་བཏང་བ་དང་།
ཤུགས་གླུའི་དབྱངས་རྟ་དེ་ཁྱོད་ཀྱིས་བུས་པ་ཡིན་ན།
ཁྱོད་དེ། ད་དུང་ཅི་ཞིག་སྩོལ་བར་སྟ་གོན་བྱེད་པའི་ངལ་མེད་ཀྱི་
ཁྱོད་ཨ། །
ག་དུས་བར་དུ་བདག་གི་མཐོང་ལམ་དུ་གནས་སྲིད།
དར་གོས་ཀྱི་འཇམ་ཤ་མེད་ཀྱང༌། །
བདག་གི་ཡུག་ཡུག་གི་མགོ་སྐྲའི་འཕུར་སྐྱོད་དེས།
ཁྱོད་ཀྱི་སྐར་ཆེན་ལྟ་བུའི་མིག་ཟུང་དེ་བསྒྲིབས་ཨེ་སོང་།
གཙང་པོའི་ལྷོད་ཤ་མེད་ཀྱང་།
བདག་གི་ལྷུང་ལྷུང་གི་མཆི་མའི་བཞུར་འགྲོས་དེས།
246



2011ལོའི་སྙན་ངག
ཁྱོད་ཀྱི་ས་ཆེན་ལྟ་བུའི་སེམས་པ་དེ་བརླན་ཨེ་སོང་།
ཁུ་བྱུག་གི་དབྱངས་སྙན་མེད་ཀྱང་། །
བདག་གིས་སིང་སིང་ངང་འབོད་པའི་ངག་ཚིག་དེས།
ཁྱོད་ཀྱི་སྦྲང་ཆུང་ལྟ་བུའི་རྣམ་ཤེས་དེ་བཀུག་ཨེ་སོང་།
གནས་འདི་རུ། ཁྱོད་ཀྱིས་ཅིས་ཀྱང་། །
བདག་གི་སྡུག་ཡུས་ལ་ཨ་ལན་སྟེར་རོགས།
བདག་གི་སྐྱོ་ངལ་ལ་སེམས་གསོ་གནང་རོགས།
བདག་གི་འདུན་པ་ལ་སྡོངས་གྲོགས་མཛོད་ཅིག
བདག་གི་དུངས་སེམས་འདི་སྙིམ་པས་སྐྱོར་རོགས།
བདག་གི་འཇིག་རྟེན་ལ་དྲོད་ཁོལ་སྐྱོལ་ཅིག
_2
བྲག་གཟར་འདིའི་རྒས་འཁོགས་ཀྱིས།
ལོ་ཟླས་བཅོམ་ཚར་བའི་ཨུ་ཚུགས་ཤིག་གི་ངོ་གདོང་བསྟན་བྱུང་།
ངོ་གདོང་ཟད་པོ་དེའི་སྟེང་ན་བསྐམས་པའི།
མེ་ཏོག་གི་འདབ་མའི་རྡུལ་ཕྲན་བསྟན་བྱུང་།
ད་དུང༌། རྒོད་པོ་ཞིག་གི་གཤོག་སྒྲོ་ཐར་ཐོར།
ནོར་ནག་ཅིག་གི་མགོ་རུས་སྐམ་པོ། རྫི་བོ་ཞིག་གི་འུར་ཆ་ཟད་པོ།
ད་དུང་། གཞོན་ནུ་མ་ཞིག་གི་བརྩེ་བ་རལ་བོ་ཞིག་ཀྱང་།
ལོ་ཟླའི་རླུང་བུས་འཐག་བཞིན་པ་བསྟན་བྱུང་།
247



1:|: གཟི་མིག་དཔེ་ཚོགས།
ཤེས་པར་གྱིས། ང་སྔ་ས་ནས་གནས་འདིར་འཐིམ་ཡོད།
འཐིམ་ཡོད་པའི་རྐྱེན་གྱིས།
རླུང་འཚུབ་ཀྱིས་མུ་ནས་མུ་རུ་བརྡར་བའི་བྲག་ངོས་སུ། །
བདག་གིས་ཁྱོད་ལ། སྔར་བཞིན་དྲག་ཏུ་འབབ་པའི།
དུངས་ཞེན་གྱི་རྦབ་ཆུ་ཞིག་གི་མདུན་ལྗོངས་བཤམས་ཡོད།
3
དྲོད་རླབས་ཀྱིས་སྐྱོང་དགོས་པ། །
དཔྱིད་མགོའི་མེ་ཏོག་དང་འཁྱག་རོམ་གྱིས་བསྡམས་པའི་
ཆུ་ཕྲན་ཁོ་ན་ག་ལ་ཡིན། །
ཨུ་ཚུགས་ཀྱིས་མནར་བའི་སེམས་པ་ཧྲེང་བོ་འདི་ཡང་།
རེ་སྒུག་ཟད་པོ་ཞིག་གི་རྗེས་ཤུལ་དུ་ཨམ་གཙིགས་བསྡམས་ཏེ།
གཡས་གཡོན་ནི་ཅི་ཞིག་གི་བསླུ་བྲིད་ཀྱིས་སྦགས་པའི་འདུ་ཤེས་ཀྱིས།
ཁྱོད་ཁོ་ན། མངོན་སུམ་གྱི་བདེན་དོན་ཉག་ཅིག་ཏུ་གྲུབ།
དེ་ལྟ་ན། འོད་དཀར་བསྣམས་པའི་ཚེས་རིས་ཀྱི་བསིལ་ཟེར་དེ།
མཚམས་སྤྲིན་བཅིངས་པའི་ཉི་གཞོན་གྱི་འོད་ཟེར་དེ།
ཏག་ཏག ང་ཡི་ཁྱོད་ལ་མངའ་ངེས་ཡིན། མངའ་ངེས་ཡིན།
མར་གཤམ་ན་སྒྱིད་ལུག་གིས་བཞུར་བའི་ཆུ་མིག་དེ།
སུ་ཞིག་གིས་བཏོན་པའི་སྡུག་ཡུས་ཀྱི་མིག་ཆུ།
ཡང་། ཁྱོད་ཨུ་ཚུགས་ཀྱིས་ང་ལ་ཕྱོགས་དུས་སུ།
འུ་ཐུག་གིས་བཞུར་བའི་མཆི་མ་ཨེ་ཡིན།
248



་་་
2011ལོའི་སྙན་ངག་
ཡིན་ནའང་།
ཁྱོད་ཀྱི་སྙིང་ཆུང་གི་འཕར་ལྡིང་དེ་ངས་གོ་ན་བསམ་བྱུང༌།
ཁྱོད་ཀྱི་འཛུམ་ཆུང་གི་གྲོལ་སྟངས་དེ་ངས་མཐོང་ན་བསམ་བྱུང་།
ཁྱོད་ཀྱི་མིག་ཟུང་གི་གཡོ་འགུལ་དེ་ངར་ཞོགས་ན་བསམ་བྱུང་།
མིག་གིས་མཐོང་ཚད་ཀྱི་ཕ་རོལ་གྱི་ཕ་རོལ།
ཤང་ཤང་གི་ཆུ་མོ་བཞིན་འབབ་པའི་དུས་ཚོད་དང་ལང་ཚོའི་
བཞུར་རྒྱུན།
ལང་ལོང་གི་སྤྲིན་པ་ལྟར་འཁྲུགས་པའི་སེམས་པ་དང་དུངས་
ཞེན་གྱི་འདུ་འགོད། །
ཐར་ཐོར་གྱི་ནོར་ལུག་བཞིན་བརྡལ་བའི་སྙིང་གཏམ་དང་
མིག་ཆུའི་ཉམ་ཐག་
རབ་རིབ་ཀྱི་གངས་རི་བཞིན་བསྙལ་པའི་འདུན་མ་དང་རྨི་ལམ་
གྱི་རྒས་འཁོགས། །
ད་དུང་། ངལ་དུབ་ཀྱི་ཉི་ཟླ་སྐར་གསུམ། དབུལ་ཕོངས་ཀྱི་
རྩྭ་ཐང་ཡངས་པོ།
ཁེར་རྐྱང་གི སྦྲ་ནག་གི་རྣམ་ཤེས་འཁྱམ་པོ།
ཡོད་ཚད་ཀྱི་ཡོད་ཚད། རེ་གསལ་རེ་མོག་གིས།
བདག་ལ་གཏམ་རྒྱུད་ཁ་བོ་ཞིག་གི་མགོ་རྐང་སྒྲིག་བཞིན་ཡོད་དམ།
མེ་སྟག་ཚ་ཚ་ངང་མཆེད་པའི་ཁྱོད་ཀྱི་མིག་དབལ་རྣོན་པོ་དེ།
249



1:|: གཟི་མིག་དཔེ་ཚོགས།
::་
:་
1:|: !་་་
བདག་གི་ཡ་ཆུང་གངས་དཀར་ལ་ཁྲག་རྣག་བསྐྱིལ་བའི་མདའ་མོ་
ཨེ་ཡིན།
བདག་གི་གློ་སྙིང་མཆིན་གསུམ་ཧྲུག་ཧྲུག་ཏུ་བཟོ་བའི་མདུང་གི་ཨེ་ཡེན།
རླུང་འཚུབ་དང་འགྲོགས་པའི་བྱ་རྡུལ་གྱི་ངར་ཤུགས།
ཁྱོད་ཀྱིས་ང་ལ་རྟེན་དུ་གནང་བ་ཨེ་ཡིན།
བསྐྱུར་བར་མ་བྱེད། ན་ཟུག་དེ། །
ཁྱོད་ཀྱིས་ང་ལ་དམིགས་ནས་བྱིན་པའི་སྦྱིན་པ་ཡིན།
5
ཁྱོད་ཀྱི་ཁ་གཏད་དུ་འགྲེང་དུས། །
ང་ནི་རི་རྩེ་རུ་ཤུགས་ཀྱིས་སྐྱོད་པའི་དར་ལྕོག་དེ་ཡིན།
གསོན་སྙིང་གི་འཕར་ལྡིང་དེ་ཁྱོད་ཀྱིས་བཅད་ཆོག
ཚེ་སྲོག་གི་འདབ་མ་དེ་ཁྱོད་ཀྱིས་བཅོམ་ཆོག
མིག་ཀོང་གི་དྭངས་གཙང་དེ་ཁྱོད་ཀྱིས་བསྙོགས་ཆོག
སེམས་གཏིང་གི་རེ་སྨོན་དེ་ཡང་།
ཁྱོད་ཀྱིས་ཚལ་བར་གཤགས་ཆོག
(2011ལོའི《སྦྲང་ཆར》དེབ་བཞི་བ་ལས་བདམས)
250



2011ལོའི་སྙན་ངག
གར་མ་རྐང་རྗེན། །
(ཞར་བཀོད་གསུམ）
— ཨི་ཟ་རྡོར་ཏུན་ཁཱན་ལ་ཕུལ་བ།
གཡག་བུ་དཔའ་རྩལ།
རང་ཉིད་དགའ་སའི་སྐྱེས་པ་གང་ལའང་རུམ་ཁ་ཕྱེ་མྱོང་བའི་ཁྱོད་ཀྱིས།
འཆི་བདག་ལའང་རུམ་ཁ་ཕྱེས།
གར་མ་རྐང་རྗེན་ཁྱོད།
ཚེར་མ་མང་བའི་ལམ་ཁ་རྐྱང་རྐྱང་ལས་མ་ཕྱིན།
ཀེ་རི་སིའི་ཁ་གཏད་ལ་ལངས་ཤིང་།
མི་ཚོར་སྡུག་ལ་གཏད་མི་དགོས་པའི་སྒྱུ་རྩལ་ཞིག་བསྟན།
ཨི་ཟ་རྡོར་ཏུན་ཁཱན།
དུས་རབས་ཤིག་གི་ཡོལ་བ་ཚེ་སྲོག་གིས་ཕྱེས།
ཨི་ཟ་རྡོར་ཏུན་ཁཱན།
དམག་འཁྲུག་ཅིག་ལ་ཐང་ཆད་རྗེས་གཟིམས།
འདྲ་པར་འགུལ་མི་ཐུབ་པའི་དུས་སུ་ཁྱེད་རང་འཁྲུངས་པས།
251



| ༠ གཟི་མིག་དཔེ་ཚོགས།
ངས་ཁྱོད་ཀྱི་སྟངས་སྟབས་མ་མཐོང་།
སྨྲ་བ་དག་དུས་ཀྱིས་མ་ཆོད་པས།
ངས་ཁྱོད་ཀྱི་སྙིང་ལྡིང་བ་ཐོས།
ཁྱོད་རང་ཚམ་ཚོམ་མེད་པར་འཆི་བདག་གི་པང་ལ་ལྡིང་བ་བཞིན།
སྐྱེ་བོ་ཆེ་གེ་མོའི་པང་ལ་ལྡིང་དུས། །
རྒྱབ་ཏུ་མིའི་རིགས་ཀྱི་དགེ་སྡིག་ག་ཙམ་བསྐྱུར་ཡོད་ཨང་།
མ་འོངས་པ།
སྐྱ་མདའ་བཀྱགས་ཤིང་བྱ་བྱེའུ་དག་ཅིར་ཅིར་སྒྲོག
ང་ནི་ཞག་གང་བོར་མ་འོངས་པས་བཏང་མ་སོང་།
ཕུ་ཐུང་སྣེ་ལ་འཇུས་ཤིང་།
སྣབས་དང་མཆིལ་མ་དག་ཀྱང་།
གོས་འདབས་ལ་བགོ་ངེས་པའི་སྤྲང་བོ་དེས།
ཞག་གང་བོར་བཏང་མ་སོང་།
ད་ནི་གཉིད་ཅིག་ཁུག་ན།
འཇིགས་སུ་རུང་བའི་མི་དེས་ཏོག་ཙམ་བཏང་ན།
མིག་རྡེབ་ཡུན་ཙམ་ལའང་བདག་གིས།
གཉེན་རྟགས་ལ་བསྐོན་པའི་མཛུབ་དཀྲིས་བརྗེ་ཐུབ།
མ་འོངས་པ།
མི་ཕོ་དེ་གད་མོ་ཚེར་ཚེར་དགོད་ཀྱིན་ངའི་ཕྱོགས་སུ།
252



2011ལོའི་སྙན་ངག
ལག་པ་བསྲིང་ཡོང་གིན་འདུག
ཁོ་དལ་རྒྱུ་བྲེལ་རྒྱུ་མེད་པར་བལྟས་ན།
ང་ཤོར་རྒྱུ་མེད་པ་ཤེས་འདུག
སེན་མོའི་བར་གྱི་ནག་གོག་གོག་དེ་ནི།
མི་ཁྲག་ཤ་དྲོད་ཀྱིས་བསྐམ་པ་ཡིན་སྲིད།
མ་འོངས་པས་ངའི་ཕྱོགས་སུ་སླར་ཡང་ལག་པ་བསྲིང་འོང་།
གལ་ཏེ་ང་སྐྲག་ཅིང་ཕྱི་ལ་བཀྱེད་ན།
ཁོའི་སེན་མོ་རྣོན་པོས་ངའི་གདོང་ལ།
སྤར་ཤད་བགྲད་ངེས། །
གལ་ཏེ་ང་སྙིང་ཉེ་ཉེས་ཁོ་དང་བཅར་ན།
རྣ་བ་འོན་པའི་ཧབ་ཆ་རྒྱག་ཁོ་ཐག་རེད།
ང་ཁོ་ལ་གཅར་འདོད་མི་འདུག
ང་ཁོ་དང་འགྲོགས་འདོད་མི་འདུག
ལྡེ་མིག་འཆིང་བའི་བགྲེས་པོ།
— དངོས་བྲིས་གློག་བརྙན«མཐོང་མི་ཐུབ་པའི་དམག་འཁྲུག)ལས་མཐོང་།
ཁྱོད་ཀྱིས་སྒོ་མོ་གང་ཞིག་འབྱེད་འདོད་ཀྱིས།
དེ་ཡི་ཕྱོགས་སུ་ཕྱིན། །
མདེའུ་དེ་ད་དུང་རྒྱང་རིང་རྒྱང་རིང་ན་ཡོད་པས།
ཁྱོད་ཀྱིས་ཚོར་མ་བྱུང་།
253



གཟི་མིག་དཔེ་ཚོགས།
ཁྱོད་རང་སྒོ་དེའི་ཉེ་སར་ཕྱིན་ཞིང་།
འབྱེད་པར་བརྩམས།
ཁྱོད་ཀྱིས་སྤྱད་ཅིང་ཟད་པའི་ཁྱིམ་ཆས་རྙིང་བ་དག་ལ།
ཤིང་ལེབ་གཅིག་ལས་ཆོད་མེད།
ཁྱོད་ཀྱིས་འཛུམ་མདངས་མངོན་ཞིང་།
དེ་ཉིད་སྒྲོལ་བར་བརྩམས།
མདེའུ་སྔར་བཞིན་རྒྱང་རིང་རྒྱང་རིང་ན།
ཁྱོད་ཀྱིས་ཚོར་བ་མ་བྱུང་།
ཁྱོད་རང་སྒོ་དེའི་ཉེ་ས་ལ་ཕྱིན་ཞིང་།
ལྡེ་མིག་བཏོན། འདས་སྔ་བའི་ཆུང་མ།
ཐག་རིང་ཐག་རིང་ཞིང་ཁམས་དེར་ཕྱིན་ཟིན།
དེ་ནི་མཐོང་མི་གཏུབ་པའི་ཡུལ་གྲུ་ཞིག་སྟེ།
དགའ་སྐྱོ་གང་ཞིག་ལ་རོལ་བ་ནི་སུ་ཡིས་ཤེས།
མདེའུ་ད་དུང་རྒྱང་རིང་རྒྱང་རིང་ན།
ཁྱོད་ཀྱིས་ཚོར་བ་མ་བྱུང༌། །
ལྡེ་མིག་དེ་ཉི་འོད་འོག་ཏུ་སེར་མདངས་འཚེར།
མིག་ཟིམ་ཟིམ་གྱིས་ལྡེ་མིག་གདམ་བཞིན་པའི་ཁྱོད་ཀྱིས།
གང་ལའང་བསམ་བློ་བཏང་མེད།
ཁྱོད་ཀྱིས་ཟྭ་ཁུང་ལས་ལྡེ་མིག་བསྐོར་དུས།
ཁང་བའི་ནང་གི་བཀོད་པ་ཀླད་པ་རུ་ཤར་འོང༌།
254



2011ལོའི་སྙན་ངག་
1
:|:
:
1
མདེའུ་དེ་གློ་བུར་དུ་ཁྱོད་ཀྱི་བར་སྣང་ལ་བསླེབས།
ཁྱོད་ཀྱི་ཉེ་འཁོར་ལ་བསླེབས་ཤིང་།
ཁྱོད་ཀྱི་འཁྲིས་ནས་གས།
ནམ་མཁའ་འོད་ཀྱིས་གང་ཞིང༌།
ཆུང་མས་འཛུམ་མདངས་མངོན་ཞིང་སྒོ་ཕྱེས།
མ་གཞི་མོས་སྔ་མོ་ནས་ཕ་རོལ་ན་ཁྱོད་ལ་སྒུག་འདུག
ལྡེ་མིག་འཆིང་བའི་བགྲེས་པོ།
ང་ཚོས་ངོས་མི་ཟིན་པའི་ཁྱོད་ཀྱི་ངོ་གདོང་དང་། །
ལྡེ་མིག་ཆུན་པོ་དེ་ལས་མ་མཐོང་།
དཀྱིལ་ཀྲུང་དུ་བསྡད་དུས།
དཀྱིལ་ཀྲུང་དུ་བསྡད་དུས།
བདག་གིས་རྩ་བ་ས་ལ་ཚུགས་ཡོད།
སྡོང་བོ་འདི་མི་ལོ་སུམ་ཅུ་ཉེ་བར་སྐྱེས་པས།
རང་གི་ལོ་མ་དང་ཡལ་ག་དག་ལ་གཉེར་མ་བབས་ཡོད།
རླུང་བུ་ཞིག་ལྡང་དུས།
ཡལ་འདབ་ཏུ་བརྩི་འོས་པའི་སྐྲ་ལོ་སྐྱོད་ཙམ་བྱས།
འོན་ཀྱང་རྩ་བ་མ་འགུལ།
སྒལ་བ་ནམ་མཁར་གཟེངས་པ་འདིས།
255



1:|: གཟི་མིག་དཔེ་ཚོགས།
དཀྱིལ་ཀྲུང་ནི་སེམས་པའི་མཛུབ་རྩེ།
ས་གཞིའི་སྙིང་ཁ་ལ་སྟོན་སྟངས་ཡིན་པ་ཤེས་འོང་།
དཀྱིལ་ཀྲུང་དུ་བསྡད་དུས། །
ཚ་ཁུལ་གྱི་སྡོང་བོ་ཞིག་གི་གྲིབ་བསིལ་ན། །
མཐའ་མི་དཔོག་པ་ཞིག་ལ་བསམ་བློ་གཏོང་བའི་གཞོན་ནུ་ཞིག་དྲན་འོང་།།
ཁོ་ནི་ང་ཚོའི་དེད་དཔོན་ཡིན། །
དེའི་ཕྱིར་ང་ཚོའང་དཀྱིལ་ཀྲུང་ལ་གོམས་པར་བྱ། །
( 2011ལོའི《ཟླ་ཟེར》དེབ་བཞི་བ་ལས་བདམས)
256



2011ལོའི་སྙན་ངག
ཚདིའཚམཚན་
ཁ་བ་ཐེངས་གཅིག
ནེའུ་ཆུང་།
མཚན་མོ་ཇི་ལྟར་གནག་ན་ཡང་
ཁ་བ་གནའ་སྔ་མོ་ལྟར་དཀར་སོབ་སོབ་ངང་བབས་
སྙིང་རྗེ་བོར་བབས་
མལ་གོས་ཀྱིས་མ་གཅུད་པའི་བུ་མོ་ཞིག་ལྟར
འོ་མའི་ལྷུ་བ་ལས་བསྲུབས་པའི་ལ་གཞས་ཤིག་ལྟར
གྲོང་ཆུང་འདི་ཁ་བས་ཁུ་སིམ་མེར་གཡོགས་
འབྲོག་ཁྱིའི་ཟུག་སྐད་ཁ་ཤས་བསེར་བུས་འཁྱེར་ཡོང
ཚེ་སྲོག་ག་ཙམ ད་དུང་གཏན་ཚིགས་ཀྱི་སྒོ་མོ་སྲུང་མཁན་ཡིན
ད་དུང་ཁྱོད་ཀྱི་མགོ་ཐོག་གི་སྐར་མ་ཚང་རྩིས་བྱེད་གྲོགས་ཡིན
ནས་ཆང་བུམ་གང་ལུས་ཀྱི་རྩ་ལམ་ལ་ཁྱབ་ཚུལ
ཁ་བ་འབབ་སྟངས་གཞན་ཞིག་རེད དོན་དུ་
ཁ་བ་ལོ་ལོ་ཡི་རྒྱབ་ལ་ཕྱིང་བ་འགེབ་ཏུ་ཡོང་བ་རེད
ངའི་སེམས་ལ་མཆི་མ་འཇོག་ཏུ་ཡོང་བ་རེད
པུ་ཧ་ཆུ་བོའི་གླ་ཁེའི་ལྗོན་ཚེར་ལ་སྨིན་དྲུག་གི་ལྭ་བ་སྐོན་དུ་ཡོང་བ་རེད
257



བནྡྷgii
-
was
t - ississiit!!
I NIUM
གཟི་མིག་དཔེ་ཚོགས།
ལྗོན་གསེབ་དེ་ན་ད་དུང་དབྱར་ཁའི་བྱིའུ་ཚང་ཞིག་མ་འཐོར་བར་ཡོད
དེ་ནི་ནས་ཆང་ནས་ཡོང་བའི་གཏམ་རྒྱུད་ཡིན
གཏམ་རྒྱུད་དེ་དོ་ནུབ་ཀྱི་ཁ་བར་ཡང་ཡོད
ཁ་བའི་ཐུ་འོག་ནས་
ནས་ཆང་གི་ཐབ་མེ་ལྷེམ་ལྷེམ་ནས
རྡུལ་གྱིས་སྤྲུགས་པའི་ཁྱོད རླུང་གིས་བསྲད་པའི་ཁྱོད་
གཞི་ནས་གཉིད་རིང་མོ་ཞིག་ཁུགས་ན་རེད་ཨང་
ཁ་སང་བསྐྱུར་ལ་ངའི་མཇུག་མཐའི་རྩྭ་ཐང་དུ་ཤོག་དང
ཕྱིར་དྲན་དག་བསྒྱུར་ལ་ངའི་ཡི་གེའི་བྲག་གསེབ་ཏུ་ཤོག་དང་
སྒེའུ་ཁུང་ཞིག་ཐག་ཐག་རྡུང་བ་
ནས་ཆང་ཐིགས་པ་འགའ་རྩ་ལམ་དུ་ལྷུང་བ་དེ་དང་འདྲ་
ཁ་བ་ལྷབ་མོ་འགའ་དྲ་ཐེམ་དུ་བབས་པ་དེ་དང་འདྲ
ནམ་ག་ལེར་ལངས་སྲིད་པ་མཚན་མོས་ལོས་ཤེས།
མཚན་མོའི་རྐང་རྗེས་ཁ་ཤས་སྦེད་ས་མེད་པ་ཡང་ཁ་བར་ལོས་གསལ
ཏན་ཏན་ཁྱོད་ཁོ་ནས རྡོག་སྒྲ་གཅིག་པུར་ཉན་ཏེ་འགྲོ་
སྐྱ་ཐོལ་ཐོལ་གྱི་ནས་ཆང་གི་ཁ་རླངས་གཅིག་པུར་རློམ་སྟེ་འགྲོ
གསང་བའི་ལྡེ་མིག་ཁ་བའི་ལམ་དུ་བོར་ཏེ་འགྲོ
ནས་ཆང་རླངས་པ་རུ་དྭངས་ཚུལ
ཁ་བ་ཆུ་རུ་བཞུ་ཚུལ་རེད
258



2011ལོའི་སྙན་ངག
ཅཡnw%awaipa6%Rཚཚarentdiarioi་ན#
ཀུ་རེ་ལྡོམ་པོ་ཞིག་ཇི་བཞིན
མི་ལ་ཙི་ཙིའི་ངག་སྒྲུང་ཇི་བཞིན་
སླར་ཡང་ཁེར་རྐྱང་གི་ནགས་རྫུབ་ནས་རྣ་བ་བླགས་ཚེ
སེམས་པ་འདི་ལ་བདག་པོ་མི་འདུག
ངའི་ཡ་ཁོག་ཏུ་འཛུལ་ཏེ གྲིམ་རིག་རིག་
ཤེའུ་བཞིན རི་བོང་བཞིན་
རྔོན་པ་ལ་སྐྲག་སྟེ་སྡོད་
མི་ཡི་དྲི་མ་ལ་སྐྲག་སྟེ་སྡོད་
ཁ་བ་ཐེངས་གཅིག་གིས་ཅི་ཞིག་སྐྱེལ་ཏེ་ཡོང
ཁ་བ་ཐེངས་གཅིག་གིས་ཅི་ཞིག་འཁྱེར་ཏེ་འགྲོ
2011. 11. 12
(2011ལོའི《གངས་རྒྱན་མེ་ཏོག»དེབ་བཞི་བ་ལས་བདམས)
259



གཟི་མིག་དཔེ་ཚོགས།
ཁ་དོག་ལེགས་པའི་མེ་ཏོག
（ཞར་བཀོད་གཉིས)
རྟོགས་སད་ལྷ་མོ།
སེམས་ཁམས་ཀྱི་སྟོན་ལྗོངས་གཞི་ནས་ཁ་རོག་གེར་ཤར་ཡོང་དུས།
ངའི་ཡིད་འོང་གི་མེ་ཏོག་རྐང་གཅིག
དབྱར་དུས་ཀྱི་སད་སེར་དང་།
ཆར་རླུང་གི་གདུག་རྩུབ་ལས།
དེ་ལྟར་ཡོལ་སོང་མོད།
མེ་ཏོག་རྐང་གཅིག
ཁ་དོག་ཤིན་ཏུ་ལེགས་པའི་མེ་ཏོག་རྐང་གཅིག
གཞི་ནས་ཚེ་སྲོག་གི་མཛེས་པ་དག
ཕྱིར་སྤྲོད་བྱ་དགོས་བྱུང་སོང་བས། །
ཁ་སང་ནས་ད་ནངས་བར་འདབ་མ་རེ་རེ་བཞིན།
ན་ཟུག་དང་འཁུན་སྒྲ་མེད་པར་ས་རུ་ལྷུང་འོང་།
དཔྱིད་དུས་ཀྱི་དྲི་ཞིམ་དང་དབྱར་དུས་ཀྱི་ཁ་དོག
དེ་རིང་ནས་ལོངས་སུ་སྤྱོད་དབང་མེད་པས།
ད་ནི་སྟོན་དུས་འདིའི་སེམས་སྐྱོ་དག་རུམ་ནས།
260



2011ལོའི་སྙན་ངག
དགུན་དུས་ཀྱི་རྨི་ལམ་ཅི་ཞིག་ལ་སྒུག་དགོས་ཨང་།
མ་གཞི་དགུན་དུས་ལ་ཁ་དོག་མེད་ཀྱང་།
དུངས་ཞེན་གྱི་ལོ་མ།
དཔྱིད་མགོ་ཚུགས་སོང་བའི་དེ་རིང་ནས།
རྐང་འོག་གི་ཚེ་སྲོག་དག་ལ།
ཁུ་ཁྲག་གི་བརླན་གཤེར་ཕོག་པས།
སྐད་ཅིག་སྐད་ཅིག་ལ།
ས་གཞིའི་ངོ་གདོང་ཡོངས་སུ་འགྱུར་ཟིན། །
ལྗིད་ཏིག་གེར་ས་རུ་ལྷུང་བའི་ཆར་ཐིགས་དེས།
མཛའ་མོ་ལྟར་སྙིང་དུ་སྡུག་ཅིང་།
མཛའ་བོ་བཞིན་བློ་ངོར་སིམ་པའི།
དུངས་ཞེན་གྱི་ལོ་མ་ཞིག
མི་ཡུལ་ལ་རྟེན་འབྲེལ་གྱིས་བསུས་བྱུང་།
དུས་དེ་ནས་བཟུང་།
གླིང་བུ་ཁེར་འབུད་ཀྱི་སེམས་པ་མང་པོས།
མེ་ཏོག་བཞད་སྲིད་པའི་ལོ་ཟླ་དེར་སྨོན་པ་གཏོར།
ཉི་འོད་ཀྱི་ལྷན་ཅིག་བྱེད་རྐྱེན་ལ་ཞན་པའི།
དུངས་ཞེན་གྱི་ལོ་མ་གཅིག་པུ་དེ།།
ཚངས་དབྱངས་ཀྱི་མགུར་གླུ་ལ་ཞེན་པའི།
261



1:|: གཟི་མིག་དཔེ་ཚོགས།
ཡིད་འོང་གི་ལྷ་བྱ་ཁུ་བྱུག
སྐྱིད་ཆུ་ཡི་ཕར་ངོགས་དེ་ནས།
ཁེར་རྐྱང་པ་སུ་ཞིག་གི་སེམས་པའི་བྲིས་རིས།
སྐད་ངག་དམའ་མོས་ཀློག་གིན་ཡོད་ཨང་།
དོ་ནུབ་དྲན་སྟངས་འདི་ཨང་།
ཡིན་རྒྱུ་བདག་གི་ལག་པ་ཡིན་ཏེ།
ཚེས་རིས་ཤིག་གི་གྲུ་གཟིངས་བཟོས་ཤིང་།
དེ་རུ་སྨུག་སྤྲིན་དཀར་པོ་ལང་ལོང་ཞིག་འཐེན་ཡོད།
དེའི་གསེབ་ན།
ང་ལ་དོ་ནུབ་ཀྱི་རྨི་ལམ་ཡོད་དམ།
སིལ་ཏོག་སྨིན་ཚད་ནི་སྟོན་དུས་འདི་ཡིན་ཞིང༌། །
བདག་གིས་སྟོན་དུས་འདིར། །
རྭ་སྒྲེང་དགོན་པའི་དྭངས་གཙང་གི་རྒྱབ་རིའི་ཕྱི་ནང་ནས།
སིལ་ཏོག་ཅིག་པང་དུ་བཟུང་ཡོད། །
སྐབས་དེ་དག་ལ་ཆར་ཐིགས་ཤིག་ལྷུང་བ་ནི།
ཁྱེད་ཀྱི་འགྲམ་པའི་མཁུར་སྟེང་ནས་བསླེབས་ཤིང༌།
ཆར་ཐིགས་གསེབ་ཀྱི་འོད་ཟེར། །
སེམས་སུ་ཉུག་པའི་ནང་གི་ཀུ་ཤུ་དེ་ཡིན་ན་སྙམ་ཨང་།
262



2011ལོའི་སྙན་ངག
་
་
་
-
ཚེས་རིས་ལ་བལྟ་འདོད་དུས།
ངས་ཀྱང་དུས་ཚོད་མང་པོའི་རིང་ལ།
ཚེས་རིས་ཤིག་གི་འཕེལ་འགྲིབ་ལ་ལྟ་གིན།
དུས་ཚོད་བརྩིས་ནས་ཡོད།
ཡིན་རུང་།
སྤྲིན་པའི་གསེབ་ཀྱི་ཚེས་རིས་དཀར་པོ་དེ།
ག་དུས་ཤིག་ལ།
ངའི་ལྗོན་པའི་རྩེ་ལ་འགེལ་སྲིད་དམ།
(2011ལོའི《ཟླ་ཟེར》དེབ་བཞི་བ་ལས་བདམས)
263



1:| གཟི་མིག་དཔེ་ཚོགས།
བརྙན་འཕྲིན་ཕབ་སྐྲུན་ཉིན་ཐོ།
( ཚན་བཤུས）
འབྲོང་ཕྲུག་
ཞོགས་པ། རྩྭ་ཐང་དུ།
ཆེས་མཐོ་བའི་རི་རྩེར་མ་འགོས་ན་ཡང་
ཆེས་དམའ་བའི་རྩྭ་ཐང་ཆེན་མོ་པང་དུ་བླངས་ཡོད
ལུག་ཁྱུ་དང་ནོར་ཁྱུ་རེ་རེ་བཞིན་དབྱར་སར་ཞོགས་ཤུལ་ན
ལོ་ལོན་དང་བྱིས་པ་ཚོས་ཁང་བ་སྐྱ་ལེབ་དག་སྲུང་ཡོད
ངའི་སྨྲེང་སེམས་ཀྱི་མིག་ཆུ་འབྱིད་བྱེད་ཅིག་དང་འདྲ་བའི་
སྤྲིན་པ་ལེབ་མོ་དག་ཀྱང་བསིལ་རླུང་གིས་དེད་ནས་སྤང་ལ་འབྱར་སོང
ཉི་ནུབ་ཀྱི་མཚམས་སྤྲིན་དམར་རྒྱུ་མེད་ལ
མཚམས་སྤྲིན་ལྟར་དམར་བའི་ཁོ་མོའི་མགོ་དཀྲིས་དེ
ངས་བལྟས་བལྟས་ལ རབ་རིབ་ནས་མག་མོག་ཏུ་གྱུར་སོང་
ང་གཅིག་པུས་མཐོ་རྒྱུ་མེད་པའི་རི་རྩེ་འདི་སྲུང་ཡོད
264



2011ལོའི་སྙན་ངག
གླིང་བུ་འབུད་ཤེས་པའི་ཁྲམ་པ་དེ།
གླིང་བུ་འབུད་ཤེས་པའི་ཁྲམ་པ་དེ
སྐྲ་ལོ་ཧ་ཅང་རིང ལྭ་བ་ཧ་ཅང་རྫོབ
གླིང་བུ་འབུད་ཤེས་པའི་ཁྲམ་པ་དེ
དྲན་སྣང་གི་མིག་མཐར་སྡུག་ཡུས་ཀྱི་མཆི་མ་འཁྱིལ་སོང
གླིང་བུ་འབུད་ཤེས་པའི་ཁྲམ་པ་དེ་
རི་ཡི་སྨུག་པ་སངས་ཤིང་སྤང་གི་མེ་ཏོག་སྐམ་དུས་ཤིག་ལ
ཁེར་རྐྱང་གི་གླེང་གཞས་འབུད་ཞོར རྒྱང་ལ་ཆས་དགོས
མེ་ཏོག ཁྱོད་འགྲོ་ཁར་དུ་སྔངས་མ་བྱེད།
ང་དང་མཉམ་དུ་ལམ་ལངས་བྱས་ཚར་ན་ཡང
ཁྱོད་ཀྱི་ཕ་ཡུལ སྔར་བཞིན་རྒྱང་ཐག་རིང
ཕྱི་མིག་གི་མཐོང་ལམ་རབ་རིབ་ནས་མག་མོག་ཏུ་གྱུར་ཀྱང
ཕྱི་གསལ་ནང་གསལ་གྱི་ཁ་སང སྔར་བཞིན་དྲོད་ལམ་མེར་
མཚོ་སྔོན་པོ། ང་ཡང་ཡོང་གིན་ཡོད།
མཚོ་སྙིང་མི་མཐོང་ན་ཡང བྱ་ཁྱུ་དཀར་པོས
ངའི་མཐོང་ལམ་གྱི་མཐིང་མདོག་ཡོད་ཚད་ལ་མཛེས་སྡུག་བསྣན་ཟིན
ང་ཡང་མཚོ་བྱ་དཀར་མོ་ལྟར དལ་བ་དལ་བུར
265



oasts
1:|: གཟི་མིག་དཔེ་ཚོགས།
སྔོ་ལྡེམ་ལྡེམ་གྱི་ཁྱེད་ཀྱི་པང་ལ་ལོག་གིན་ཡོད་
ངས་མེ་ཏོག་ལྟར་མགོ་དཀྲིས་དམར་པོ་རླུང་ཁར་བསྐྱོད་དཀའ་རུང
སེམས་ཀྱི་གཙང་པོ་དྲག་ཏུ་བསྐྱོམས་ནས་འཇགས་ཐབས་མི་འདུག
ཁ་ཐག་རིང་བའི་མདོ་ལ་རིང་མོ།
སེམས་ཁོ་ནས་ཆོད་པའི་བར་ཐག་འདི
རྟ་རྒོད་རྐྱང་གཡེར་གྱི་ཉིན་ལམ་དུ་ཡིན་ནམ
ཆེས་མཐོ་བའི་རི་རྩེར་འགོས་ཤིང ཆེས་དམའ་བའི་སྤང་གཤོང་བཅད་ལ
སྤྲིན་དཀར་དང་ལུག་ཁྱུ་རྒྱབ་ལ་བསྐྱུར་ཐེངས་དེ་ནི་
ངས་མི་ཚེ་གཅིག་ལ་སྙེག་པའི་བདེ་སྐྱིད་ཅིག་ཅི་ལ་མིན་
ཆར་ཆུས་བརླན་པའི་མཚན་མོ།
ཟླ་འོད་མི་འདུག
གནམ་རྒན་མའི་མིག་ཆུ་ཁོ་ན
ངའི་སེམས་སུ་འཁྱིལ་ཡོད
ཕྱོགས་བཞི་ནས་གཅུམ་ཡོང་བའི་མུན་པས་
མཚན་མོ་འདི་ཆར་ཆུར་བསྲེས་ཤིང
ང་ཡང་མཚན་མོ་འདིའི་ཁོང་གསེང་དུ་དེད
ཁྱེད་ཀྱི་གླུ་སྐད་མི་འདུག
266



2011ལོའི་སྙན་ངག
སྒོ་ཁྱིའི་ཟུག་སྐད་རླུང་གིས་ཁུར་སོང་
ལྷས་དཀྱིལ་གྱི་ལུག་ཁྱུ་ཁོ་ནས་
ཆར་ཆུས་ཁྲོད་ཀྱི་མཚན་མོ་འདི་སྲུང་ཡོད
མེ་ཏོག་ལྟ་བུའི་མེ་ཏོག
སྨག་ནག་པའི་མུན་པ་ཇི་ལྟར་སྡུག་ན་ཡང
ཁྱོད་གཅིག་པུ ངའི་རྨི་ལམ་དུ་འོད་ཀྱིས་འཛུམ་ཡོད
ངས་རས་གུར་ཆུང་ཆུང་དུ་སྙན་ངག་ཐུང་ཐུང་ཞིག་མ་བྲིས་ཀྱང
ཁྱོད་ཀྱིས་འཁྲབ་ཚིག་ངག་སྐྱོར་བྱེད་སྟངས་དེ
སྙན་ངག་ལྟར ངའི་ཀ་མད་སུམ་ཅུའི་སྙིང་བོར་སིམ་ཡོད
ཁྲམ་པ་ཞིག་གི་གཏམ་རྒྱུད་ལ་གླེང་གཞས་གྱེར་ཞིང་
ཁྲམ་མོ་ཞིག་གི་མི་ཚེ་ལ་མིག་ཆུ་བཏོན་མྱོང་བའི་མེ་ཏོག
ད་ནི རང་ཉིད་ཀྱི་གར་སྟེགས་གདམ་ཀ་བྱེད་རན་སོང
ཙོང་ཆུ་ནི་ངའི་མཐའ་མཇུག་གི་མིག་ཆུ་ག་ལ་ཡིན།
མིག་ཆུ་བཞུར་སླ་བའི་ན་ཚོད་བརྒལ་ཟིན་ན་ཡང
ངས་སྔར་བཞིན་མིག་ཆུ་ཟོ་གང་བྱོ་འདོད
2010.7. 18 - 2010.8.7
(2011ལོའི«གངས་རྒྱན་མེ་ཏོག»དེབ་བཞི་བ་ལས་བདམས)
267



1:|: : གཟི་མིག་དཔེ་ཚོགས།
ངས་སུ་ལའང་ཞུ་རྩིས་མེད།
(ཞར་བཀོད་གཅིག)
ཁྱུང་བཟང་།
ངས་གནམ་ལའང་ཞུ་རྩིས་མེད་
ངས་ས་ལའང་ཞུ་རྩིས་མེད
ངས་རླུང་བུ་དང་ནགས་ཚལ་གང་ལའང་ཞུ་རྩིས་མེད་དེ
འཛུམ་དཀར་གྱི་ཁུག་མ་རུ་རལ་གྲིའི་ནགས་ཀློང་འཁྲིགས་ཚུལ་དེ་
ངས་སུ་ལའང་འགྲེལ་རྩིས་མེད་ལགས
ཡོད་ཡོད་འདྲ་བའི ཡིན་ཡིན་འདྲ་བའི་སྣང་བ་དག
ཁ་བ་བཞིན་མཚོ་ལ་འཐིམ་ཡང
ལོ་མ་བཞིན་ས་ལ་འགྲིལ་ཡང
འདི་ཉིད་བསྒྲུབ་བྱ་དང་སྒྲུབ་བྱེད་གང་དུའང་མི་འགྱུར་ཏེ
རྒུད་ཅིང་སྟོང་བར་འགྱུར་བ་དེ་སུ་ཡང་མ་ལན་ནོ
སེམས་པ་ཕྱི་མིག་ལ་འཁྲིལ་ཞིང་
ཤུགས་གླུ་རྩི་མགོ་རུ་འབབ་པ་དེའང་སུ་ཡང་མ་ལན་ཏེ
སྟོང་བཞིན་དུ་སྣང་བར་གྱུར་བ་དེའང་སུ་ཡང་མ་ལན་ཨང་
268



2011ལོའི་སྙན་ངག
ནམ་ཞིག་ལོ་རྒྱུས་ཀྱི་ཕྲེང་ཐག་དུམ་བུར་ཆད་དུས་ཀྱང
མངོན་ཆུང་གིས་འགྲིལ་ཡོང་བའི་ཕྲེང་རྡོག་དེ
ཁྱོད་ཡིན་ཆོག་ལ་ང་ཡིན་ཡང་ཆོག་སྟེ
གཟུངས་སྔགས་གང་ཞིག་གི་བདེ་དྲོད་ཀྱི་ཀློང་ནས
བྱེ་མ་གོས་སུ་གྱོན་ཆོག རྡོ་བ་སྔས་སུ་བྱས་ཆོག
2010.7. 30ཉིན་ཕ་ཡུལ་ནས།
འོས།
གངས་རྡུལ་གྱི་སྙིང་ག་ནས་འཐོར་བའི
བརླན་གཤེར་གྱི་གཞུང་རྟ་ལ་འཁྲིལ་བའི
ས་སྨུག་གི་སྒྲིབ་ཡོལ་ལས་གྱེས་པའི
དཔྱིད་ཀྱི་མེ་ཏོག་གིས་མགོ་བོ་སྲིང་ནས
འཛུམ་དམུལ་ལེར ཁྲ་ཀྱི་ལེར
ཁྱོད་ཀྱི་ཕྲག་གོང་གི་ལྭ་བ་མཐུག་པོ་དེ་ག་ལེར་བཤུ་དུས
ཁྱོད་ཀྱིས་འཛུམ་མདངས་སྟོན་འོས་ཏེ
ཁྱོད་ཀྱིས དྲི་མ་ཡོད་ཚད་དོར་ནས་
བསུང་ངད་ཀྱི་རབ་ཁ་བརྒྱུད་ཅིང
སྤྲིན་དཀར་གྱི་སྟོད་གཡོག་གྱོན་ནས་
གདོད་མའི་མཛེས་སྡུག་གི་དཔུང་བ་ངོམ་འོས
སྟོབས་དང་ཤུགས་ཀྱིས
269



1:|: གཟི་མིག་དཔེ་ཚོགས།
དཔྱིད་དཔལ་གྱི་ཀློང་དུ་འབྱིང་འོས
ལྗང་མདོག་གི་སྙིང་ལ་འཐིམ་འོས
དུས་དང་དུས་སུ
སླར་ཡང་ཕྱི་ཕྱིར་འཕགས་ཏེ
བྱེ་ཕུང་གི་རྐང་མཐིལ་བརྟོལ་ཞིང
ཚ་གདུག་གི་སྐྲངས་པ་གཏར་ནས
བརླན་གཤེར་གྱི་ཕྱུ་དང་གཡང་
ཚེ་སྲོག་གི་བཀྲག་དང་མདངས
རེ་རེ་བཞིན རེ་རེ་བཞིན་བསྲུང་བར་འོས་སོ
འཛིན་པར་རིགས་སོ
2011.1.18ཉིན།
( 2011ལོའི«གངས་རྒྱན་མེ་ཏོག》དེབ་བཞི་བ་ལས་བདམས)
270



2011ལོའི་སྙན་ངག
མ*#ལའཚལྷགནའཚལགས་#
སྟོན་མཇུག བདག་སེམས་སྡོང་ལོ་དང་
ལྷན་དུ་བྲུལ་ཚུལ།
འཆི་མེད།
སྲོད་ཁའི་ཉི་སེར་འཇམ་པོར་སྐྱེལ་མ་བ་བཞིན་
དེ་རིང་ཡང འགྲོ་ལོབས་སུ་གྱུར་པའི་དགོན་པའི་རྒྱབ་རིར་འགོས
མུན་པ་རབ་རིབ་དང བསེར་བུ་འཇམ་པོས
གཡེར་དྲིལ་གྱི་སྒྲ་གསལ་ལ་མི་གསལ་བ་རེ
དུས་ངེས་མེད་དུ དགོན་པའི་གླིང་སྣེ་ནས་དཀྲོལ་ཅིང་འོངས་ལ
ངའི་གཡས་གཡོན་དང་ཉེ་འཁོར་ན
ལྗང་མདོག་གི་ཚེ་སྲོག་བོར་བའི་སྡོང་ལོ་འགའ་རེའང
དལ་བ་དལ་བུར་ངེས་མེད་འཕྱན་པས་
སྔར་ཡོད་མྱོང་མེད་པའི་ཁེར་རྐྱང་གི་སྣང་བ་ཞིག
ལྷིང་འཇགས་དང་བསྡོངས་ནས ཆེད་དུ་ངའི་དྲན་པར་གཟས་ཏེ་འོངས་
གོ་རིམ་དང་གུ་ཡངས་མེད་པར
དོ་ནུབ ངས་དབྱར་ཟླ་བཞི་བ་དང དབྱར་གཞུང་དེའི་རྨི་ལམ་ཁྲོད་
ཀྱི་ཁྱོད་ཁོ་ན་དྲན་གྱིན་ཡོད་
271



1:|: གཟི་མིག་དཔེ་ཚོགས།
s
:2
:
ད་དུང་དབྱར་གཞུང་ཧྲིལ་བོ་ཞིག་གི་ལང་ཚོ
སེམས་དང་སེམས་པ་འདྲེས་ཚུལ་ཁོ་ནས་བྲིས་པ་དྲན་གྱིན་ཡོད་
སྟོང་བའི་མཁའ་མཐའ་ན་དུངས་ལྷང་ལྷང་གིས་འཚེར་བའི་ཉ་གང་ཟླ་བ
ཁྱེད་ཀྱི་མིག་མདངས་དང ཁྱེད་ཀྱི་འཛུམ་ཆུང་དུ་སྒོམ་གྱིན་
ཡིད་སེམས་འདི་རྒྱང་རིང་གི་བྱང་མཐར་ཁད་ཀྱིས་བསྲིངས་
ངས སྙིང་གཏམ་སྟོངས་པའི་སེམས་པ་འདི་སུ་ལ་བཟེད་དམ་
ངའི བརྩེ་དྲོད་བོར་བའི་ཡ་ཆུང་འདི་གང་གིས་གསང་ངམ་
སྐྱོ་ཡུས་བག་ལ་ཉལ མཆི་མ་བྲང་ན་འཁྱིལ
ཁྱེད་ཀྱི་མཁའ་དབྱིངས་ན་ལྷུང་གིན་པའི སྟོན་མཇུག་གི་ཆར་བ་གྲང་མོ་
ཡང་སྙིང་སུ་ཞིག་གི་མིག་ཆུ་ཡིན་འོས་ཨང་
སང་ལོའི་དབྱར་ཟླ་བཞི་བའི་བསིལ་རླུང་འཇམ་པོས
ཁྱེད་ལ་གླེང་བ་བསླངས་མྱོང་བའི་སེམས་འཕྲིན་དེ་སྒུལ་ནུས་སམ
སང་ལོའི་དབྱར་ཟླ་བཞི་བའི་སེར་ཆེན་ཁྲོད་ནས ཁྱེད་ཀྱིས་ང་ལ་ཡང་
བསྐྱར་སྙན་ངག་འབྲི་སྲིད་དམ
སང་ལོའི་དབྱར་ཟླ་བཞི་བའི་ཁུ་བྱུག་གིས་སྨྲེང་གླུ་རྒྱང་ལ་གྱེར་དུས
ཁྱེད་ཀྱི་ཞེ་ལ་ལྷོད་ཀྱིས་འཁོར་མཁན་དེ་སྔར་བཞིན་ང་རང་ཡིན་ཨེ་སྲིད
འུ་གཉིས་ཀྱི་གཏམ་རྒྱུད་ཀྱིས དབྱར་ཟླ་བཞི་བའི་མཛེས་སྡུག་དང་ཞེན་
ཆགས་རུམ་ནས་
དབྱར་ཟླ་བཞི་བའི་ལྷོད་བག་ཇི་བཞིན་
272



2011ལོའི་སྙན་ངག་
སྨྲ་བརྗོད་བྲལ་བའི་ཉིན་མཚན་བར་ནས
དེ་ལྟར སྐད་ཅིག་སྐད་ཅིག་ལ སྡོང་ལོ་ཞིག་གི་འཁྱམས་སྟངས་ཀྱིས
འུ་གཉིས་དང་རྒྱང་དུ་གྱེས དུས་གཏན་དུ་
（2011ལོའི«གངས་རྒྱན་མེ་ཏོག》དེབ་བཞི་བ་ལས་བདམས)
273



:
གཟི་མིག་དཔེ་ཚོགས།
བརྩེ་བ་སྟོན་བྱེད་ཀྱི་ཟློས་གར། །
ང་ཡིས། རང་གི་བརྩེ་བ་ཡོད་ཚད་ཞོགས་པའི་ཕྲག་སྟེང་དུ་མཆོད་མེ་ལྟར་སྒྲོན་ཚར་
དུས། ཁྱོད་ནི་ལྷ་སྒྲུང་གི་གངས་རི་མཐོ་ཤོས་དེ་དང་འདྲ་བར་མཛེས་སྡུག་གི་བདེན་པས་
ཁེངས་འདུག
— ལེགས་སྐྱེས་ཀྱི་ཚུལ་དུ་བྲིས་པ།
མདའ་བཙན་པོ།
དང་པོ།
ང་རང ཁྱོད་ཀྱི་བརྩེ་འཕྲིན་ལྟ་བུའི་དཔྱིད་དཔལ་ཁྲོད་འགྲེང་ནས་ཡོད
ཁྱོད་ཀྱི་གླུ་སྐད་ལྟར་ཐོགས་རེག་མེད་པའི་ནམ་མཁར་ཅེར་ནས་ཡོད
ཁྱོད་ཀྱི ལོ་ངོ་སྟོང་གི་ཡང་བྲིས་ཡང་བསུབས་ཀྱི
ཟླ་འོད་ཀྱི་སྙིང་གཏམ་དང་མཚོ་མོའི་གསང་བའི་ཁྲོད་སྐུང་ནས་ཡོད
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
ང་ཡིས་ལོ་ཟླ་མང་པོའི་ཐ་སྙད་ཀྱིས་ཁྱོད་ཀྱི་བདེན་པ་སྒྲིག་གིན་ཡོད་
ཁྱོད་ནི ང་རང་ཆུང་དུས་ཀྱི་བརྩེ་བ་རུ་བྲིས་པའི་རི་མོ་ཞིག་སྟེ
ཁྱོད་ཉིད་བགད་རུང་ངུས་རུང
ང་ཡིས་རང་གི་འདས་མ་ད་གསུམ་གྱི་གློ་སྙིང་མཆིན་གསུམ་ཁྱོད་ལ་
གཏད་ཡོད
274



2011ལོའི་སྙན་ངག
#ཚུ#
*#seaའ དི@gབཞ86%ཞf
གཉིས་པ།
ནམ་ཞིག ང་ཡི་ཁྲག་རྒྱུན་གྱི་ཡི་གེ་ཡོད་ཚད་ཀྱིས
ཁྱོད་ཀྱི་མཚོ་ཁ་ཞིག་ནས་མཛེས་སྡུག་དང་བདེན་པའི་ཁྲུས་ལ་རོལ་སྲིད་ལ
ནམ་ཞིག ང་ཡི་ཀེང་རུས་ཀྱི་ཚིག་གྲུབ་ཐམས་ཅད་ཀྱིས
ཁྱོད་ཀྱི་རི་སྒང་གི་མཐོ་ས་ཞིག་ནས་སྙིང་གཏམ་དང་གསང་བ་ཡོད་ཚད
དམར་བསང་དུ་མཆོད་ངེས
དེ་དུས ཁྱོད་ཀྱི་ཕོ་བྲང་དང་གཙུག་ལག་ཁང་ཡོད་ཚད་ཀྱི་སྒེའུ་ཁུང་
ཕྱི་རོལ་ཏུ་
རོལ་དབྱངས་ཀྱི་ས་བོན་ལྟ་བུའི་ཆར་བ་ཟམ་ཟིམ་ཞིག
ང་ཡི་མིག་ཆུ་དང་ཁྱོད་ཀྱི་ལོ་རྒྱུས་སུ་འདྲེས་ནས་སྤུན་ཟླ་སུ་ཡི་སྙིང་ཁར་
འབབ་སྲིད
དེ་དུས
ཁྱོད་ཀྱི་ཉི་ཟེར་ཀྱི་རྒྱ་ཕེབས་དང་བསིལ་རླུང་གི་མདའ་ཡབ་
འོག་ནས་
ལོ་ངོ་སྟོང་གི་ལག་རྩལ་གྱི་ང་རྒྱལ་དང་
ལོ་ངོ་སྟོང་གི་ཤེས་རིག་གིས་རྙིང་མི་སྲིད་པའི་རྡོ་བའི་ཚོགས་ཀྱིས་
སྐྱེས་བུ་སུ་ཡི་སྒལ་གཞུང་དུ་མཛེས་པ་བདེན་པ་སྟོང་གི་གྲུབ་འབྲས་
འགེལ་སྲིད་
དེ་དུས མེ་ལྕེ་ཆུང་ཆུང་ཞིག་དང་འདྲ་བའི་ང་ཡི་ཚེ་སྲོག་གིས་
ཁྱོད་ཀྱི་མདོ་དབུས་ཁམས་གསུམ་གྱི་ཤ་ཁྲག་རུས་གསུམ་ལ་ཚ་དྲོད་
275



1:| གཟི་མིག་དཔེ་ཚོགས།
ཅི་འདྲ་ཞིག་སྦར་སྲིད
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
མདོར་ན ཁྱོད་ཀྱི་འགག་མི་སྲིད་པའི་སྨུག་སྤྲིན་གྱི་གླུ་སྐད་ནི
ང་ཡི་ཞོགས་པ་རེ་རེའི་འཚོལ་བསྙེག་དང་སྙིང་སྟོབས་ཀྱི་སྐེ་དཀྲིས་སུ་
རུང་ལ
ཁྱོད་ཀྱི་ས་སྲོད་རེ་རེའི་རྨ་ཁ་ཟབ་མོའི་གྲོག་རོང་གི་གཏིང་ནས
ང་ཡིས མི་སེམས་ཀྱི་ཆག་རོ་དང་དུས་ཚོད་ཀྱི་ནད་ཡམས་བསྐྱར་ཏུ་
བསྒྲིག་ཆོག
ང་རང ཆར་བ་དང་འཇའ་ཚོན སྤྲིན་པ་དང་བསིལ་རླུང་གི་ཚུལ་གྱིས
ཁྱོད་ཀྱི་བར་སྣང་གི་ཡལ་གར་འཁྲི་སྲིད་ལ
ང་རང རི་རབ་དང་སྤང་ཐང གཙང་པོ་དང་མཚོ་མོའི་ཚུལ་གྱིས
ཁྱོད་ཀྱི་ས་ཆེན་གྱི་པང་ནས་འཚོ་སྲིད
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས།
གསུམ་པ།
ང་ཡིས རང་གི་ཁེར་རྐྱང་ངང་རེ་སྒུག་ཡོད་ཚད
ཁྱོད་ཀྱི་དཔའ་རིས་ས་ཆའི་རུ་སྡེ་ཆུང་ཆུང་ཞིག་ལ་སྲོག་ལྟར་བཅོལ་རྗེས
ང་ཡིས རང་གི་སྐྱོ་བ་དང་སྡུག་བསྔལ་ཡོད་ཚད
ཁྱོད་ཀྱི་མངའ་རིས་སྟོད་ཀྱི་མཁར་ཤུལ་གྱི་རྨ་ཁ་རུ་ས་བོན་ལྟར་བཏབ་རྗེས་
276



t
er
: 1
:
།
2011ལོའི་སྙན་ངག
ང་ཡིས རང་གི་དྲན་པ་དང་བརྩེ་བ་ཡོད་ཚད
ཁྱོད་ཀྱི་ཡར་ཀླུང་གི་བང་སོའི་གསེབ་ཏུ་སྙན་ངག་ལྟར་བྲིས་རྗེས
ང་རང ཁྱོད་ཀྱི་འཕར་ལྡིང་གི་སྙིང་རྩ་མ་འཇགས་པའི་
དར་རྒུད་དང་རྒྱལ་ཕམ་ཡོད་ཚད་ཀྱི་སྒང་གཞོང་དུ་ན་ཟུག་གིས་ཉུལ་ན་
འདོད་བྱུང
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས་
ང་རང ལོ་ངོ་ག་ཚོད་ལ་
ལོ་རྒྱུས་ཀྱིས་སྒྲོན་པའི་ཁྱོད་ཀྱི་མཚོ་སྔོན་པོའི་མཆོད་མེ་འགྲམ་ནས
སྐྱོ་ངལ་གྱིས་གསོན་དགོས་ལ
ང་རང གཡུལ་འགྱེལ་དང་ཁྲག་དྲོན་གྱི་རྣོ་དབལ་གྱིས་དུམ་བུར་གཅོད་
མ་ཐུབ་པའི་
ཁྱོད་ཀྱི་ཨ་མདོའི་རྩྭ་ཐང་ནས ལོ་ངོ་ག་ཚོད་ལ
ཞེ་སྡང་དང་ཤ་འཁོན་གྱི་མེ་ལྕེ་ཚེ་སྲོག་ལྟར་སྦྱར་ནས་འཚོ་དགོས་
ང་རང ལོ་ངོ་ག་ཚོད་ལ་
ཁྱོད་རང་མཚོན་བྱེད་ཀྱི་རང་གི་སྡུག་བསྔལ་ལས་མི་ཐར་བར་
གསོན་དགོས
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
ལོ་ཟླ་གསེར་གྱི་སྒྲོན་མེ་ལྟར་འབར་བའི་དུས་ནམ་ཞིག་ལ
277



གཟི་མིག་དཔེ་ཚོགས།
ང་ཡིས རང་གི་སེམས་པའི་ཡོད་ཚད་ཁྱོད་ཀྱི་གཏིང་ཟབ་ས་རུ་སྦས་ནས་
ཁྱོད་ཀྱི་ས་སྒང་གི་རལ་གྲི་ང་རྒྱལ་གྱིས་བསྒྲེངས་ཐུབ་
བཞི་བ། །
ཁྱོད་ཀྱི་འཛུམ་ཆུང་གིས་ལམ་ལ་ཕུད་འདྲའི་ཉི་ཟེར་ཅི་ཙམ་ཞིག
མ་ཎི་རྡོ་བརྐོས་དང་འབྲོང་མགོ་སྐམ་པོའི་རེ་ལྟོས་ཁྲོད་ནས་རྒྱང་ལ་
ཆས་ཤིང
ཚེ་སྲོག་གི་གླུ་སྐད་ཅི་ཙམ་ཞིག
ཁྱོད་ཀྱི་མིག་ཆུའི་སྦྲ་ནག་དང་བརྩེ་བའི་ས་ཞིང་གི་ཁྲོད་ནས
ཆར་དང་རླུང་བུའི་ཡིག་ཕྲེང་ཀློག་གིན་དངངས་སྐྲག་གིས་གསོན་ཡོད་ཨང
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
སྐབས་ལན་རེར ང་རང
ཁྱོད་ཀྱི་འཁྱག་རླུང་གི་ལྕགས་སྒྲོག་འོག་ན་ཅུང་ཙམ་འདར་གྱིན་ཡོད་མོད
སྐབས་ལན་རེར ང་རང་
ཁྱོད་ཀྱི་ལོ་རྒྱུས་ཀྱི་དུར་ཁྲོད་དང་མཁར་ཤུལ་གྱི་གློ་ལུད་ཁྲོད་ན
ཅུང་ཙམ་ཞུམ་གྱིན་ཡོད་མོད་
འོན་ཀྱང
ང་ཡི་ཚེ་སྲོག་ནི་ཁྲག་དྲོན་གྱི་རྣོ་ལྕགས་ཀྱིས་བརྡུང་བའི་རལ་གྲི་ཞིག་
ཡིན་པས་ན་
278



2011ལོའི་སྙན་ངག
ང་ཡིས་ཁྱོད་ལ་བསྒྲོན་པའི་མཆོད་མེའི་བརྩེ་བ་ཉམས་མི་སྲིད
ཡང་ན མ་ཡུམ་གྱིས་རང་གི་བུ་ཕྲུག་ལ་སྒུག་པ་ལྟར
ལོ་རྒྱུས་ཀྱི་སྙིང་དང་མཆིན་པའི་བར་ནས་
ཁྱོད་ཀྱིས་མཚམས་མེད་པར་ང་ལ་ཅེར་རེར་བལྟས་འདུག་སྙམ་ན
ང་རང ཁྱོད་ཀྱི་གཏམ་རྒྱུད་ཀྱི་ནགས་ཚལ་ཁྲོད་ཀྱི་རྔོན་པ་དེ་
ཡུལ་ལ་ལོག་པ་བཞིན
ཁྱོད་ཀྱི་བརྩེ་དུངས་ཀྱི་མཚོ་མོ་དང་ལྷ་སྒྲུང་གི་གངས་རིའི་ཀློང་དུ་
ཅི་ལ་མི་ལོག
ལྔ་བ།
འདི་ནི ཐང་སྟོང་གི་བདེན་པ་བརྡར་བའི་ཁུ་སིམ་པོའི་གཏམ་
རྒྱུད་ཅིག །
འདི་ནི ཉི་ཟེར་དང་རླུང་གི་ཁྲུས་ལ་རོལ་བའི་ནམ་མཁའི་ཡིག་
འབྲུ་སྔོན་པོ་དེ
འདི་ནི མེས་པོའི་ཁ་ཆེམས་ཀྱི་གཟུངས་སྔགས་རྡོ་ལ་བརྐོས་པའི་
མདའ་མོས་སྐར་མ་ཕུག་ཤུལ་དང་གཞུ་མོས་ས་རྒྱ་བསྐྱེད་ཤུལ་དེ
ཁྱོད་ཀྱིས་ང་ཡི་སྙིང་ཆུང་གི་རི་རྩེ་ནས་
ཚེ་སྲོག་གི་མཆོད་མེ་ལྟ་བུའི་བསང་མེ་ཅི་ཙམ་ཞིག་སྦྱར་ནས་
སུ་ལ་བསྒུག་ཡོད
ཁྱོད་ཀྱིས ང་ཡི་མིག་ཆུ་དང་སྐྱོ་གཏམ་གྱི་སྔ་རོལ་ནས
279



༦) གཟི་མིག་དཔེ་ཚོགས།
སུ་ཡི་བྲང་ཁ་མ་ཡུམ་ཀྱི་བརྩེ་བ་ལྟ་བུའི་ཆར་སིམ་གྱིས་འཁྲུད་ཀྱིན་ཡོད
ཁྱོད་ཀྱིས ཐག་རིང་གི་ཕྲག་སྟེང་ན་དཔྱངས་པའི་ལྕགས་དྲ་ཕྲ་མོ་དེའི་
གསེབ་ནས
ང་ཡི་སྡུག་བསྔལ་དག་རྡེའུ་ཆག་ལྟར་ཧྲིག་ཧྲིག་ཏུ་གཏོང་རོགས
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
ཁྱོད་ཀྱི་གྲོག་རོང་གི་རྨ་ཁ་ཟབ་མོ་ནས་ས་སྲོད་ཀྱི་རྣག་ཁྲག་བལྡག་
མཁན་དེ་
ང་ཡི་ཁེར་རྐྱང་ཡིན
འཁྱག་རླུང་གི་གོ་ཁྲབ་གྱོན་པའི གངས་རི་སྲ་མོ་དེ
སྙིང་ཉེ་བའི་བུ་ཕྲུག་བཞིན་སྙིང་ལ་སྦྱོར་མཁན་དེ་ང་ཡི་སྐྱོ་ངལ་ཡིན
ང་ཡིས རང་ཉིད་ཟེར་བའི་འབྲི་དེབ་ཆུང་ཆུང་འདི་རུ་
དུས་ཚོད་ཀྱི་རལ་གྲིས་ཧྲལ་ཧྲུལ་དུ་བཏང་བའི་ཁྱོད་ཀྱི་ཆག་རོ་དག་
བསྐྱར་ཏུ་བསྒྲིག་སྲིད
དྲུག་པ།
བུ་མོ་ཞིག་གི་བཤད་མ་ཚར་བའི་གསང་གཏམ་དང་མིག་ཆུ་ལྟ་བུའི་
ཟླ་བ་དེ་
ཁྱོད་ཀྱི་རེ་སྒུག་གི་ཕྲག་པར་ཁེན་ནས་ཡུན་རིང་འགོར་བྱུང
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས་
28)



2011ལོའི་སྙན་ངག
ཁྱོད་ནི ང་ཡི་དྲན་པ་དང་གསང་བའི་འོབས་དོང་ཟབ་མོ་ནས་
ཡུན་རིང་དུ བརྩེ་བའི་ཁྲུས་ལ་རོལ་བའི་མཚོ་མོའི་གཏམ་རྒྱུད་དེའོ
ང་ཡིས ཁྱོད་ཀྱི་ཡོད་ཚད་རང་གི་ཚེ་སྲོག་གི་གསེབ་ཏུ་མིག་ཆུ་ལྟར་
སྦས་ན་འདོད་བྱུང
རང་གི་གཏིང་ཟབ་ས་རུ་ན་ཟུག་ལྟར་འཁྱུག་བྲིས་བྱས་ན་འདོད་བྱུང
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
ང་ཡི་སྙིང་ཁྲག་ལྟ་བུའི་ཟླ་འོད་དེ་
ཁྱོད་ཀྱི་ཚེ་སྲོག་གི་ཡལ་གར་འཁྱུད་ནས་ཇི་ལྟར་འདར་གྱིན་འདུག
བདུན་པ།
མིག་ཆུ་ཁུར་བའི་སྐར་མ་ཞིག་གིས
དུས་ཀྱི་གླུ་ཚིག་དང་སེམས་པའི་སྐྱོ་ངལ་ཀློག་ནས་འདར་གྱིན་འདུག
ང་ཡི་ཡིག་འབྲུ་སྒྲོན་པའི་ཤ་རུས་ཀྱི་མཆོད་མེའང་འདར་གྱིན་འདུག
མདོར་ན ལོ་ཟླའང་ཟུངས་ཁྲག་གི་ཚོན་མདོག་ཡལ་བའི་ལོ་མ་ཞིག་
དང་འདྲ་བར
དུས་ཚོད་ཀྱི་རླུང་བུའི་སྣེ་ན་འདར་གྱིན་འདུག
འོན་ཀྱང ཤེས་རབ་ཀྱི་རྨི་ལམ་དཀྲོག་བྱེད་ཀྱི་ཁྱོད་ཀྱི་ཡུལ་ལྗོངས་ནི་
ལོ་ངོ་སྟོང་གི་ལྕགས་ཆག་གིས་བརྡུང་བའི་ལྷ་མཁར་ཞིག་དང་
འདྲ་བར
ར
281



1:|: : གཟི་མིག་དཔེ་ཚོགས།
མཚམས་སྤྲིན་གྱི་མེ་ཕུང་འགྲམ་དང
སྦྲང་ཆར་གྱི་རས་ཡོལ་འོག་ན་རང་གི་བརྩེ་བ་བཀྲུ་བྱེད་ཀྱི་རོལ་མོ་
དཀྲོལ་གྱིན་འདུག
ང་ཡི་སྐྱ་རེངས་ཀྱིས་བྲིས་པའི་གངས་རི་དང་ཉེ་ཙམ་ཡིན་པའི་ཡུལ་ལྗོངས
ང་ཡི་ཉིན་གུང་གི་འདབ་མ་ན་གླུ་དང་རོལ་མོའི་ཚུལ་གྱིས་གྲགས་པའི་
ཡུལ་ལྗོངས་
ང་ཡི་དགོང་ཁའི་སྙིང་ཁ་ནས་བྲིས་མ་ཚར་བར་ལུས་པའི
སྙན་ངག་ལྟར་གྱི ཞེན་ཆགས་དང་དྲི་བའི་གཏིང་རིང་དུ་ལྷུང་བའི་
ཡུལ་ལྗོངས
ང་ཡིས ཁྱོད་ཀྱི་ཡོད་ཚད་ཚེ་སྲོག་གི་ལྟ་གོན་ལྟར་ཕྲག་གོང་དུ་བླངས་
མ་ཚར་གོང
ཁྱོད་རང་ང་ཡི་བྲང་ཁོག་ན་སྲོག་སྙིང་ལྟར་ཆགས་ནས་འདུག
བརྒྱད་པ།
ཁེར་རྐྱང་གི་ཕྱིར་དུ་སྐར་མ་དག་ཐར་ཐོར་དུ་ཆགས་ལ
སྡུག་བསྔལ་མཚོན་བྱེད་དུ གངས་རི་ནི་ལྟོགས་སྐོམ་ཀྱིས་ཟིན་པའི་
ཐ་སྙད་ཅིག་དང་འདྲ་བར་འདར་ལྕག་ལྕག་བྱེད
ང་ཡི་སྙིང་ཉེ་བའི་མཛེས་སྡུག་གི་བདེན་པ་ལགས
ཁྱོད་ཀྱི་སྨྲ་བ་མེད་པའི་སུན་སྣང་གི་ཚེར་མས་ང་ཡི་ཕྱོགས་བཞི་བསྐོར་བས
རླུང་བུ་ཡང
282



2011ལོའི་སྙན་ངག
གྲིབ་མའི་ལྕགས་དྲ་དང་དུས་ཀྱི་རྒྱ་རྙིའི་གསེབ་ན་བཙའ་ཡིས་ཟིན་འདུག
ང་ཡི་སྙིང་ཉེ་བའི་མཛེས་སྡུག་གི་བདེན་པ་ལགས
རྒས་གཉེར་གྱིས་ཁེངས་པའི་གྲོང་སྡེ བཙའ་ལ་འབྱར་བའི་དགོན་སྡེ་
ཆག་རོ་དང་གས་སྲུབས་མང་པོས་ཡོངས་སུ་བསྐོར་བའི་འབྲོག་སྡེ་
སུ་ཡིས་དུག་ནག་བཏབ་སོང གློག་དམར་འཕངས་སོང་
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས་
ལྕགས་ཀྱི་ལྗོན་པར་ཐོགས་པའི་འགྱིག་གི་བྱ་གླག་དེ་འདར་ཙམ་བྱེད
ཨར་འདམ་གྱི་འདབ་མའི་སྟེང་གི་
འཕྲུལ་ཆས་ཀྱི་སྦྲང་མ་དང་འུར་ཟིང་གི་ཐལ་རླུང་ཡང་འདར་ཙམ་བྱེད
ནད་ཁང་ལྟ་བུའི་སྡུག་བསྔལ་གྱི་ཕྱི་ནང
ནམ་ཡང ཁྱོད་དང་ང་ཡི་ཚེ་སྲོག་གི་བཞི་མདོ་བརླག་པའི་གཤེད་མ་རེད
དགུ་བ།
ཁྱོད་ཀྱི་སྤོབས་པ་རྟ་མཆོག་གི་རྨིག་པས་བྲིས་པ་བརྗེད་མེད
ཁྱོད་ཀྱི་བློ་རིག་དང་བརྩེ་བ་
ལྷ་སྒྲུང་དང་ནམ་མཁའི་གླེགས་བམ་དུ་མ་ཆུད་པའང་བརྗེད་མེད
ཁྱོད་ཀྱི་སྒེའུ་ཁུང་ནི་མིའི་རིགས་ཀྱི་དྲན་པ་ཆེས་སྔ་ཤོས་དེ་ཡིན་པའང་
བརྗེད་མེད།
འོན་ཀྱང ཁྱོད་ཀྱི་ལོ་རྒྱུས་ཀྱི་འདབ་ཁ་རལ་ནས་
སྙིང་ཉེ་བའི་གངས་རིའི་བརླ་ཤ་དམར་རྗེན་དུ་བུད་པའང་སུ་ལ་གསང་
283



:
གཟི་མིག་དཔེ་ཚོགས།
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
དུས་རབས་ནི་ཁོང་ཁྲོ་ཆེན་པོས་འོངས་པའི་དཔའ་རྒོད་ཅིག་དང་
འདྲ་བར
ཁྱོད་ལ་མིག་ཆུ་གསོག་བྱེད་ཀྱི་མཚོ་མོ་དང་གདུང་བ་སྟེར་བྱེད་ཀྱི་བྲག་རི་
བསྐོར་སོང་
ཁྱོད་ལ བྱེ་ཐང་གི་སྐོམ་གདུང་ཁུར་བའི་བྲང་ཁ་དང
གྲོང་ཁྱེར་གྱི་བསླུ་བྲིད་ཁུར་བའི་དྲན་པ་དང་ངོ་གདོང་གཏད་སོང
མུན་པའི་སྒོ་ཡོལ་བརྒྱབ་ནས་ཁྱོད་ཀྱི་རི་ལུང་ཁེར་རྐྱང་དུ་བཏང་ནས
ཞོགས་པའི་རྟ་ལྕག་བྱར་ནས་ས་སྲོད་ཀྱི་བོའུ་མཆུ་བཙུགས་ནས
ཁྱོད་ཀྱི་དུས་ཚོད་ཀྱི་བུ་དང་བུ་མོ་འགུལ་མེད་འདུག་མེད་ཀྱི་བཙོན་ལ་
བཅུག་བྱུང
སེམས་པ་རལ་བའི་ཐ་སྙད་དང་མིང་ཚིག་གི་ནད་ཡམས་བཀོལ་ནས
ཁྱོད་ཀྱི་དབྱངས་གསལ་གྱི་ཁ་ངོ་མག་མོག་ཏུ་བཏང་བྱུང
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས་
རྒྱང་རིང་ན་སྐར་མའི་རོལ་མོ་དང་མཉམ་དུ་མག་མོག་ཏུ་གྱུར་གྱིན་པའི
ཁྱོད་ཀྱི་ཁུ་སིམ་སིམ་དག་དྲན་ན།
ང་ལ་རང་གི་རྣམ་ཤེས་འབོར་གྱིན་པའི་ཚོར་བ་འཁྱག་པ་ལྗིད་མོ་ཞིག
ཤར་ཤར་གྱིས་ལྡང་འོངས་
284



2011ལོའི་སྙན་ངག
བཅུ་བ།
སྨུག་པ་ནི་གྱེས་བྲལ་མཚོན་པའི་གླུ་ཆུང་ཞིག་དང་འདྲ་བར
ཐག་རིང་དུ་འཐིམ་སོང་
ཟིལ་བ་ཡང་ཚེ་སྲོག་གི་སྡུག་བསྔལ་མཚོན་པའི་མཆི་མ་ཞིག་དང་འདྲ་བར
ཁྱོད་ཀྱི་བརྩེ་སེམས་ཀྱི་འདབ་མ་ནས་སྐམ་སོང་
ཉི་མ་ནི་སྐྱོ་གཏམ་གྱིས་སྦར་བའི་མཆུ་སྒྲོས་ཤིག་དང་འདྲ་བར
མི་སེམས་ཀྱི་ཚིག་རོ་དང་འཕྲུལ་ཆས་ཀྱི་དུ་སྨུག་གསེབ་ནས་རྨེག་མེད་ཀྱི་
འོབས་སུ་ལྷུང་གིན་འདུག
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས
ཁྱོད་ཀྱི་ཡོད་ཚད་ས་སྲོད་ཀྱི་མཆོད་མེ་དང་འདྲ་བར་གཟིམ་ལ་ཉེ་བའི་
དུས་འདིར
ང་ཡི་དྲན་པའི་རི་རྩེ་ཡི་ཟླ་བ་འཁྱག་སིབ་སིབ་དེ་ཡང་ངུ་ལ་
ཉེ་འདུག
ང་ཡི སྙིང་ཉེ་བའི་མཛེས་སྡུག་གི་བདེན་པ་ལགས་
དུས་ནམ་ཞིག་ལ ང་ཡིས
རང་གི་བྱིས་དུས་ལྟ་བུའི་ཁྱོད་ཀྱི་མཛེས་སྡུག་གི་བདེན་པ་དེ་བསྐྱར་དུ་
མྱང་ཐུབ།
(2011ལོའི《གངས་རྒྱན་མེ་ཏོག》དེབ་བཞི་བ་ལས་བདམས)
285



གཟི་མིག་དཔེ་ཚོགས།
ལྷ་སའི་དགོང་སྲོས་ནས་བུམ་པ་
རིར་བལྟས་པ།
( ཚན་པ་གསུམ)
ཁ་བ་དཀར་པོ།
བུམ་པ་རི།
གྲོང་ཁྱེར་གྱི་ངལ་དུབ་དང་གནའ་བོའི་ལྕགས་ཐག་ཟམ་པའི་སྣེ་མོ་ཞིག
ལྷ་སའི་དགོང་སྲོས་ཀྱི་ཐུ་འོག་ནས་གཉོམ་དུང་དུང་དུ་མངོན་འོང་དུས།
བདག་གི་མིག་ལམ་དུ་བུམ་པ་རིའི་རྒྱབ་མདུན་ཡོངས་སུ་འཆར་ཞིང་།
ཉི་འོད་ཀྱི་དབྱངས་རྟ་མཚམས་སྤྲིན་གྱི་རྒྱུད་སྐུད་ལ་དྲངས་ནས།
བདག་ཚོའི་མདུན་ཕྱོགས་ཀྱི་ཡུལ་གྲུ་འདིར་སྤོབས་པ་ཞིག་བྱིན།
མ་གཞི་ལྷ་ས་ནི་རྣམ་ཤེས་ལ་བྱི་དོར་བགྱིད་ཆེད་ཀྱི་སེང་རས་ཤིག་ཡིན་ན།
བུམ་པ་རི་ནི་ལྷ་སའི་བླ་འགུགས་ཀྱི་རྡོ་བ་ཆེན་པོ་ཞིག་རེད།
རྡོ་བ་དེའི་སྟེང་ན་ལོ་རྒྱུས་ཀྱི་རྒས་གཉེར་ཅི་ཙམ་བརྩིགས།
བོད་པ་ཚོའི་བསང་དུད་ཀྱི་མེ་ཏོག་ཅི་ཙམ་འཕུར།
སྲོད་ཁར།
བར་སྣང་ལས་ལྷ་སའི་མཛུབ་རིས་འགུགས་པ་ལྟ་བུའི།
སྤྲིན་ཚོམ་དེ་དག་ལུག་ཁྱུ་ཞིག་དང་འདྲ་བར། །
286



2011ལོའི་སྙན་ངག
བུམ་པ་རིའི་མགོ་ཐོག་གི་སྤང་ཐང་ལ་ཁྱུ་དང་ཁྱུ་རུ་བསྡེབས།
འཚུབ་རླུང་དང་འཁྱགས་གྲང་། །
ད་དུང་མི་ཚོགས་ཀྱི་འུར་ཟིང་ལས་འགོངས་པའི་རི་བོ་འདི། །
དབྱར་ཟླ་བཞི་པའི་བུམ་པ་རི་ཡིན་པའི་སྒྲུབ་བྱེད་བཀོད་པ་བཞིན།
མིག་མདུན་ནས་མི་མདུན་དུ་འོངས།
སྐབས་ལ་རེར་སྨྲ་བརྗོད་བྲལ་བའི་ནམ་མཁའ་འདིས།
ཁུ་སིམ་མེར་སུ་ཞིག་ལ་ཧད་ནས་གྲགས་འགུལ་གྱིས་དབེན།
དུས་ཚོད་ཀྱི་སྐེད་མཚམས་ཤིག་ནས་ཐོལ་བྱུང་དུ།
གཞུང་ལམ་གྱི་ཚིགས་མལ་ལས་རླངས་འཁོར་གྱི་དུང་སྒྲ་དེས།
བདག་དང་བུམ་པ་རིའི་དྲན་པ་དཀྲོག་སོང་།
བདག་དང་ལྷ་སའི་དྲན་པ་དཀྲོག་སོང་། །
ཚལ་གུང་ཐང་ནས་བུམ་པ་རིའི་བར་དུ།
ལམ་ངོགས་ཀྱི་སྔོ་ཐིང་གི་ཡུལ་ལྗོངས་སེམས་པའི་ཕྱི་ནང་དུ་འཁྱིལ་ལ།
རྒོད་པའི་གཤོག་སྒྲས་འཁུར་བའི་ཨ་སྔོན་གྱི་ངོ་གདོང་འདི།
གྲོང་ཁྱེར་གྱི་ཟབ་ས་ཟས་སར་ནས་ལོག་པའི་ཡུན་གཅིག་གི་བདེ་སྣང་ཞིག
གཡས་ངོགས་ཀྱི་གཙང་འགྲམ་ནས་མེ་ཏོག་གི་ཉི་ཟེར་ཆ་ཞིག་བསླེས་པ་
དང་འདྲ་བྱུང་། །
ཁོད་ཡངས་པའི་རྒྱ་ལམ་ནས་འཕྲུལ་འཁོར་གྱི་རྐང་པ་མྱུར་སྟབས་ཀྱིས་
མདུན་དུ་སྤོ་དུས།
ཀ་མད་ཀྱི་འཐགས་པའི་རང་ཁྱིམ་ལ་ཉེ་བར་བཏུད་འོང་ཚུལ་ཞིག་དྲན་ལ།
287



ཚ་ཚ
%pe#a#
%
ggམཚ#*#མ
1:|:ཀྱི གཟི་མིག་དཔེ་ཚོགས།
དེ་ནས་མགོ་བོ་མཐོན་པོར་བཀྱགས་ནས་མི་མངོན་པའི།
གདོང་གག་ཡོད་ཚད་གཏོར་ཞིང༌། །
དེ་རིང་གི་རྨི་ལམ་ལྗང་ཁུ་དེའི་གཤོག་པ་གཡར་ནས་བུམ་པ་རིར་
འཛེགས་ལ།
ཆེས་རྩེ་མོར་ང་བུད་ནས་ཚལ་གུང་ཐང་བདེ་མོར་འཇོག་དགོས།
སྐྱིད་ཆུ་གཙང་པོའི་རླབས་ལ་རྩེན་པ།
རླབས་ཀྱི་རྩེད་ཆས་དང་འདྲ་བའི་ཉ་མོ་དེ་དག
མི་ཕོ་སུ་ཞིག་གིས་ལྕགས་ཀྱུའི་རྩེ་རུ་ལྕེབས་པའི་ཚེ་སྲོག་གི་དབུགས་རྒྱུ།
དུས་ཚོད་ཀྱི་སྔ་ནུབ་ཏུ་ཆང་ལྟར་སྐྱུར་ནས་ག་ཙམ་འགོར། །
བསིལ་རླུང་གི་འཇམ་འཕུར་དང་བདེན་འཇགས་ཀྱི་སེམས་འགྱུ་དེས།
མུན་འཐོམས་སུ་ལུས་པའི་བདག་གི་མགོ་རྔ་ཡོད་ཚད་དཀྲུགས།
རླབས་ཀྱི་ཕོ་ཉའི་འཕྲུལ་རྩལ་ལ་བསྒྲུན་དུ་མེད་པས།
ཆུ་བོའི་ནང་སྙིང་བརྟོལ་ནས་ཀླུ་ཡུལ་དུ་ཆས་ལ།
ཀླུ་ཡུལ་ནས་སླར་ཡང་མི་ཡུལ་ལ་འོངས།
རླབས་ཀྱི་རྩེད་ཆས་དང་འདྲ་བའི་ཉ་མོ་དེ་དག
ཕོ་སྐྱེས་སུ་ཞིག་གིས་ལྕགས་ཀྱུའི་རྩེ་རུ་ལྕེབས་པའི་ཚེ་སྲོག་གི་གྲོག་མཁར།
དུས་ཚོད་ཀྱི་སྔ་ནུབ་ཏུ་འཐོར་ཞིག་ཏུ་སོང་ནས་ག་ཙམ་འགོར།
( 2011 ལོའི<བོད་ཀྱི་རྩོམ་རིག་སྒྱུ་རྩལ»དེབ་ལྔ་བ་ལས་བདམས)
288



2011ལོའི་སྙན་ངག
ཀ་བཤད་པད་མ་རྒྱས་ཚལ།
( ཚན་པ་ལྔ)
གྲུབ་རྒྱལ།
བྱང་སེམས་འཆར་ན་སྐྱིད།
— ཀ་ཕྲེང་ཉིས་བརྩེགས་མ།
ཀ་ཀོར་མེད་པར་ཀ་བཤད་དེབ་གཅིག་བྲིས།།
ཁ་སྣོན་ཚུལ་དུ་ཁ་ཤས་འབྲི་འདོད་ཀྱང༌།།
ག་ནས་བསམ་ཀྱང་ག་རེའང་བློར་མི་འཆར།།
ང་ཡི་རིག་པར་ང་རང་ཡིད་ཐང་ཆད།།
ཅ་ག་ཆེན་པོས་ཅ་ནོར་ཡང་དག་བསགས།།
ཆ་སྒམ་གདན་ལྕོག་ཆ་ཚང་འཛོམས་པའི་ཁྱིམ།།
ཇ་ཆང་དྲངས་དུས་ཇ་པ་མང་བར་འདུག།
ཉ་རྒྱས་ཁྲོད་དུ་ཉ་མ་མང་བས་ཨེ།།
ཏ་ལེར་ཏ་ལ་ལ་ཡི་འོད་སྣང་གིས།།
ཐ་ཆད་ཐ་རམ་སྤྱོད་པའི་མུན་པ་བསལ།།
ད་ལྟའི་སྨན་བཅོས་ད་དུང་གོང་དུ་འཕེལ།།
289



མ%8vWig94ww&gm#wwགཞཀརྩཚཚ8#*#*#*##*#ཚནགཞོན་
གཟི་མིག་དཔེ་ཚོགས།
ན་རྒས་རྒད་པོ་ན་ཡང་སྐྲག་དགོས་མེད།།
པ་ཕས་པ་ཕའི་བསླབ་བྱ་ཟོལ་མེད་གནང་།།
ཕ་མའི་བཀའ་དྲིན་ཕ་ལམ་སྤུངས་ལས་ལྷག།
བ་མོ་འདོད་འཇོའི་བ་ཡི་འོ་མ་བཞིན།།
མ་ཡི་བསླབ་བྱ་མ་འཛད་ཡིད་ལ་བརྣག།
ཙ་ན་ཙ་རིའི་འཕྲང་ལྟའི་མི་ཚེ་རུ།།
ཚ་དྲག་འགལ་རྐྱེན་ཚ་གྲང་གང་ཡང་འཕྲད།།
ཛ་དྲག་སེམས་ཀྱི་ཛ་ལང་ཡོངས་སངས་ནས།།
ཝ་ལེ་ཝ་ལེར་བྱང་སེམས་འཆར་ན་སྐྱིད།།
ཞ་རས་ཞ་ལུ་རྒྱུས་ཀྱང་མཐོང་མི་ཐུབ།།
ཟ་རྔམ་ཟ་འདྲེས་བླང་དོར་སྤྱོད་པ་འཛོལ།། །
འ་ཅག་རྣམས་ནི་འ་ལད་དེ་ཚོར་ཁྲེལ།།
ཡ་མེད་དེ་ཚོར་ཡ་རབས་གཡའ་ཙམ་མེད།།
ར་རིའི་དྲི་བྲལ་གངས་རིའི་ར་བ་རུ།།
ལ་ཀླུང་ཀུན་ཏུ་ལ་འུར་དཔྱིད་དཔལ་བཞད།།
ཤ་ཞེན་ཤ་ཚས་ཕྱུག་པའི་མི་རྣམས་ཀྱིས།།
ས་འདི་ས་ཀུན་གྲགས་པ་འབར་བར་སྐྲུན།།
ཧ་ཅང་ཧ་ལས་དུས་ཀྱི་རླབས་རྒྱུན་ལས།།
ཨ་ཅང་ཨ་མར་བོས་འོས་བོད་ཀྱི་ཡུལ།།
ཧ་ཧ་བདེན་པའི་འབྲས་བུ་གཡུར་ཟ་བས།།
ཨ་བོའི་ཡིད་ལ་ཨ་རེའི་དགའ་བ་རྒྱས།།
290



2011ལོའི་སྙན་ངག
ཀོང་པོའི་མཛེས་ལྗོངས།
ཀ་མ་ལ་དང་སྟག་མའི་མེ་ཏོག་སོགས།།
ཁ་མདོག་རྣམ་བཀྲའི་མེ་ཏོག་སྣ་ཚོགས་པ།།
ག་སར་མཛེས་སྡུག་ངོམ་པའི་ཀོང་པོའི་ཡུལ།།
ང་ཡིས་མཐོང་ཉིད་ཡིད་དབང་ཅིག་ཅར་ཕྲོགས།།
ཅ་གས་རབ་བསྐྱངས་རྣམ་གྲངས་ཁང་གསར་ནང་།།
ཆ་སྒམ་ལ་སོགས་འཛིན་ཆས་སྤུས་དག་ཅིང་།།
ཇ་ཆང་འདོད་རྒུར་ལོངས་སྤྱོད་རྒན་རྒོན་དང་།།
ཉ་རྒྱས་རྣམས་ནི་འཚོ་བ་གསར་བར་རོལ།།
ཏ་ལེར་འོད་སྣང་སྤྲོ་བའི་གློག་བཞུ་ཡིས།།
ཐ་དད་ཁྱིམ་ཚང་མ་ལུས་འོད་ཀྱིས་གསལ།།
ད་དུང་ཞིང་ལས་འཕྲུལ་ཆས་གཏོང་བ་ལ།།
ན་གཞོན་རྣམས་ཀྱིས་ཧབ་ཐོབ་ཤིག་ཤིག་བྱེད།།
པ་ཊའི་རིས་ལྟར་མཛེས་པའི་གྲོང་ཚོ་རྣམས།།
ཕ་མཐའ་ཡས་པའི་གདོད་མའི་ནགས་འགྲམ་གནས།།
བ་ཚྭའི་དྲི་བྲལ་ཡན་ལག་བརྒྱད་ལྡན་ཆབ།།
མ་འགག་ལྷུང་ལྷུང་སྒྲ་བཅས་རང་བཞིན་རྒྱུ།
ཙ་ན་ཡིན་ཡང་ལྗོན་ཤིང་སྣ་ཚོགས་པ།།
ཚ་ལྕིབས་ལག་པའི་ཡལ་ག་བརྐྱངས་པའི་འོག
ཛ་དྲག་གཅན་གཟན་སྟག་གཟིག་དོམ་དྲེད་དང་།།
ཝ་དང་སྤྲེའུ་ལ་སོགས་བགྲང་མི་ལང་།།
291



་་
གཟི་མིག་དཔེ་ཚོགས།
ཞ་ལུ་ཁ་འབུས་ལྟར་གྱི་གསར་བཙུགས་ཤིང་།།
ཟ་ཐང་འཕེལ་བས་ཡུལ་གྱི་མཛེས་སྡུག་རྒྱུས།།
འ་ཅག་ཀོང་པོའི་ཡུལ་གྱི་མཛེས་ཆོས་ནི། །
ཡ་མཚན་ལྕེ་བརྒྱར་སྤྲུལ་ཡང་བརྗོད་མི་ཚར།།
ར་རོས་གྲོགས་རྣམས་ཆང་འཐུང་གླུ་ལེན་སྐབས།།
ལ་འུར་སྒེའུ་ཁུང་ཕྱི་ནས་ཟླ་འོད་འོག།
ཤ་མར་ཡུལ་འདིའི་མཛེས་ལྗོངས་མངོན་པའི་ཚེ།།
ས་ཆ་སྐྱིད་པོ་འདི་ལ་དེ་བས་ཆགས།།
ཧ་ཅང་མཛེས་སྡུག་ཡི་གར་འོང་བའི་ཡུལ།།
ཨ་མའི་ཨོ་ལོ་སུ་ཡིས་མཐོང་གྱུར་ཀྱང་།།
ཧ་ལས་ཡིད་ཀྱི་དང་བ་དྲངས་གྱུར་ནས།།
ཨ་མའང་ཁྲིད་དེ་ཡང་བསྐྱར་ཡོང་ཤས་ཆེ།
དྲན་གདུངས།
— ཚིག་རྐང་རེར་སྡེ་བ་རེ་བཀོད་པའི་ཚིག་རྐང་བརྒྱད་ཚར་མ།
ཀ་ཡེ་ཁ་འབྲས་མཚར་བའི་མཛེས་མ་ཁྱེད་ནི་ག་དུས་ཡིན་ཀྱང་ང་ཡི་
ཡིད་ལ་ཡང་དུ་འཆར།།
ཅ་གས་རབ་བསྐྱངས་ལང་ཚོའི་ཆ་རྫོགས་ཇ་སུན་རྩོམ་ལའང་སྐྱེ་བོར་
བདེ་བ་སྟེར་བའི་ཉ་རྒྱས་མ།།
ཏ་རེ་སྒྲོལ་མའི་རྣམ་སྤྲུལ་ཁྱེད་ཀྱིས་ཐ་མལ་བདག་ལ་ད་ལྟ་ཉིད་དུ་
འདོད་དོན་སྩལ་གྱུར་ན།།
292



2011ལོའི་སྙན་ངག
པ་ཕ་ཨ་མའི་བློར་བབས་བ་ལང་མགོ་ཡི་དྲི་བཟང་ཁྱབ་ལྟར་མ་
བཅོས་ཡིད་ལ་དགའ་བ་རྒྱས།། །
ཙ་ན་ཡིན་ཡང་ཚ་དྲག་རྐྱེན་ངན་འཕྲད་ཀྱང་ཛ་ལང་སྤྱོད་བྲལ་
སེམས་ཀྱི་རྒྱུ་དག་ཝ་ལེར་གསལ།།
ཞ་ཞོར་མཚམས་སུ་ཟ་འཐུང་མཉམ་སྤྱོད་འ་ཚོའི་བར་ལ་ཡ་མཚན་
འཆར་སྣང་གང་ཡང་ལྷུག་པོར་གླེང་།།
ར་བཟིའི་སྐབས་ལ་ཤ་འཇམ་ཁྱེད་བཞིན་ཡིད་ལ་འཁོར་ནས་ས་ཀུན་
མྱུལ་ཡང་མཇལ་བའི་སྐབས་མ་ཐོབ།།
ཧ་ལས་འདོད་པའི་མེ་ལྕེ་དྲག་པོས་ཨ་མས་གནང་བའི་ལུས་རྟེན་
འདི་ཉིད་ཧ་ལམ་བསྲེགས་པའི་ཉེན་ཁ་ཨ།།
ཁོང་དང་ང་།
— ཚིག་རྐང་རེར་སྡེ་བ་རེ་བཀོད་པའི་ཚིག་རྐང་བརྒྱད་ཚར་མ།
ཀ་ར་བུ་རམ་ཁ་ཟས་ཡོད་ན་ག་དུས་ཡིན་ཀྱང་ང་ལ་གནང་།།
ཅ་ག་ཆེན་པོས་ཆ་སྒམ་ནང་དུ་ཇ་མར་ཉ་ཀྲིང་ལ་སོགས་བསྡུས།།
ཏ་ལེར་ཐ་མལ་རྣམས་ཀྱི་ད་ལྟའི་འཚོ་བའི་དཀའ་ངལ་གཟིགས་པས་ན།།
པ་ཕ་ཨ་མས་བཞག་པའི་བ་མོ་བཞོས་མ་དེ་ཡང་སྦྱིན་ལ་སྤྲོ།།
ཙ་ན་ཡིན་ཡང་ཚ་གྲང་མ་བཟོད་ཛ་དྲག་ཝ་གྲོས་བྱེད་པའི་མི།།
ཞ་ར་བཞིན་དུ་ཟ་ས་མ་མཐོང་འ་ཚོའི་ཞབས་འདྲེན་ཡ་མེད་ང་།།
ར་ལྟར་གྱོང་བའི་རྨོངས་སེམས་བཅོས་ནས་ལ་འུར་ཤ་ཚས་ས་ཀུན་མྱུལ།།
ཧ་ཅང་དྲིན་ཅན་ཨ་མའི་བཞིན་དང་ཧ་ལས་འགྱུར་ལྡོག་ཨ་རེའི་མཐོང༌།།
293



གཟི་མིག་དཔེ་ཚོགས།
གཉིད་ལས་བསླངས།
— དབྱངས་གསལ་གཉིས་ཀ་ངེས་པ།
ཀི་ཞིག་བརྒྱབ་པས་མཚན་མོའི་དབེན་པ་དཀྲོགས།།
ཁུ་སིམ་ཉལ་བའི་མི་རྣམས་གཉིད་ལས་བསླངས།།
གེ་སར་འཛུམ་པའི་གངས་ལྷ་མེ་ཏོག་གི།
ངོ་མཚར་འདབ་བརྒྱ་གངས་རིའི་རྒྱན་དུ་བཞད།།
ཅི་འདྲའི་ནོར་བུས་གཏམས་པའི་ཁ་བའི་ལྗོངས།།
ཆུ་བོ་རྣམ་བཞི་རལ་པ་གསིག་བཞིན་འབབ།།
ཇེ་རྒྱས་གྱུར་པའི་དཔལ་འབྱོར་གོང་འཕེལ་ཁྲོད།།
ཉོ་ཚོང་དར་ཞིང་ཁྲོམ་ར་ཤིན་ཏུ་འཁྲུག།
ཏི་ཚ་ལ་སོགས་རིན་ཆེན་ནོར་བུའི་གཏེར།།
ཐུ་ལུམ་ཇི་ལྟར་བསྔོགས་ཀྱང་འཛད་མཐའ་མེད།།
དེ་སྙེད་ནོར་བུའི་གླིང་དུ་སྐྱེས་པའི་མི།།
ནོ་ནོའི་འབྱོར་པ་མི་རྒྱུས་ཅི་ལ་སྲིད།།
པི་པི་ལིང་སོགས་སྔོ་སྨན་སྣ་ཚོགས་པ།།
ཕུ་མདའ་མེད་པར་སྐྱེ་བའི་སྨན་གྱི་ལྗོངས།།
བེ་གེ་ལ་སོགས་འགོ་ནད་ཆེས་ཉུང་བས།།
མོ་ནོར་འཕེལ་ཞིང་མི་རྣམས་ལུས་ཁམས་བདེ།
ཙི་ཊ་ཀ་སོགས་སྨན་དང་སྨན་བཅོས་ཀྱིས།།
ཚུ་རོལ་ཕར་རོལ་མི་ཕྱུགས་ལ་འཚེ་བའི།།
294



2011ལོའི་སྙན་ངག
ཛེ( མཛེ) ནད་ཀྱིས་མཚོན་ནད་ཀུན་འཇོམས་ཆེད་དུ།།
ཝོ་བརྒྱལ་འཛེམ་མེད་སྨན་པའི་ཕྱག་རྗེས་ཆེ།།
ཞི་དུལ་བྱམས་དང་སྙིང་རྗེའི་རང་བཞིན་ཅན།།
ཟུ( གཟུ)བོའི་སྤྱོད་ལྡན་ཡ་རབས་དྲ་མའི་གཤིས།།
འེ( འ）ཅག་བོད་མིའི་རྣམ་དཀར་དགེ་བའི་སེམས།།
ཡོ་བ་མེད་པར་རྟག་ཏུ་སྲུང་ན་མཛེས།།
རི་དང་རི་འབྲེལ་གངས་རིས་བསྐོར་བའི་ལྗོངས།།
ལུ་གུ་ལག་སྐྱེས་ཡོན་ཏན་ཅན་གྱི་ཞིང༌།། །
ཤེ་མོང་རྒྱས་པའི་མངའ་ཐང་འཕེལ་བ་ཡི།།
སོ་མའི་བཞིན་བཟང་རིང་མིན་མངོན་པར་སྨོན།།
ཧི་ཧི་རྒད་པོའི་བབ་ཅོལ་གཏམ་ཚོགས་འདི།།
ཨུ་རུ་མུ་རུར་ཞུ་བ་བཞད་གད་རྒྱུ།
ཧེ་བག་ཆེ་བའི་སྐྱོན་ཆ་ཡོད་གྱུར་ན།།
ཨོ་ཤེས་ཁྱེད་ཚོས་ཡོ་བསྲང་གནང་དང་ཀྱེ།
( 2011 ལོའི«བོད་ཀྱི་རྩོམ་རིག་སྒྱུ་རྩལ»དེབ་དྲུག་པ་ལས་བདམས)
295



: , , :: - : -
: ,
,
.
:
，
：: ..ass
.…..….::
སs
::
----
--
༠༠
་
་
བ བ
བ བ བ བ བ
བ
༤
.
.
tus
s:-----
------
---------
1:|: : གཟི་མིག་དཔེ་ཚོགས།
སློབ་གླིང་། སེམས་ངོགས་ལ་བརྒྱུས་པའི་
ལྷུག་བརྗོད་རིང་མོ།
དབྱངས་འབུམ་ཚེ་རིང་།
ཐོག་མ་དཔྱིད་ཀྱི་ཆར་བས་ང་ཡི་ཡིད་སེམས་བརླན་པའི་ཆེས་ཐོག་མ།
མེ་ཏོག་གི་གང་བུ་རེ་རེ་འཛུམ་མདངས་ཀྱི་ལེར།
ས་གཤིན་གྱི་ཕྱི་ཤུན་བརྟོལ་ནས་མི་ཡུལ་དུ་སླེབས་དུས།
ཆེས་བཀྲག་མདངས་ལྡན་པའི་མེ་ཏོག་དེ་ངའི་ཚེ་སྲོག་ཡིན།
ཆེས་སྡུག་གུར་བཀྲ་བའི་འདབ་ལོ་དེ་ངའི་ལང་ཚོ་ཡིན།
འདི་ལྟར་ཚེ་སྲོག་གི་འཛུམ་པ་ཡོད་ཚད་ཟླ་དྲུག་པར་སྨིན་ཞིང་།
འདི་ལྟར་མནོ་བསམ་གྱི་གཤོག་པ་ཡོད་ཚད་རྒྱང་རིང་ལ་བཙུགས།
བྱིས་དུས་ནི་ཨ་མའི་ལེ་ལན་དང་རེ་ལྟོས་ཁྲོད་ཀྱི་དབྱར་ཟླ་རིང་མོ་དེ་ཡིན།
བྱིས་དུས་ནི་ན་ཟླ་ཚོའི་ཀུ་ཅོ་དང་དགའ་འབོད་ཀློང་གི་དཔུང་ཁྱུ་གཤར་
མ་དེ་ཡིན། །
རྐང་རྗེན་ལ་མུ་མེད་ཀྱི་རི་སྒང་འགྲིམས་ནས་གླུ་གཞས་གསེང་མཐོར་
གྱེར་ཞིང་།
་
296



+--
2011ལོའི་སྙན་ངག་
སེམས་ཀྱི་སྐྱོགས་ལ་བཅུས་པའི་སྙིང་གཏམ་མོད་པོ་རྩེད་ར་ནས་ཤུབ་བུར་
བརྗོད་མྱོང་།
དེའི་དུས་ངས་ས་རྡུལ་དང་ལྷན་དུ་ཆེ་རུ་སྐྱེས་མཁན་མང་པོ་ཞིག་ལ་
དཔུང་རྡང་བསྒྲིགས་ཤིང་།
དེའི་དུས་ངས་འདམ་བག་དང་མཉམ་དུ་གཞོན་ཤ་རྒྱས་མཁན་མང་པོ་
ཞིག་ལ་སེམས་པའང་གཏད་མྱོང་།
བག་ཆགས་ཁྲོད་ཀྱི་ཁ་སང་ནི་ཡོད་ཡོད་འདྲ་བའི་དེ་རིང་དང་
མཚུངས་ཤིང་། །
དེ་རིང་གི་ཉི་མ་འདི་ཡང་ཁ་སང་ལྟར་འཕགས་ཡོང་གིན་འདུག
ཉི་མའི་མཉེས་གཤིན་གྱི་འཛུམ་རླབས་ཁྲོད་ང་ཡང་ཡུན་གྱིས་ནར་
སོན་བྱུང་།
ཨ་སྔོན་དབྱིངས་སུ་གཤོག་རྡེབ་རྒྱག་པའི་རྒོད་པོ་བཞིན།
འཕུར་ལྡིང་གི་གཤོག་གར་རྩེན་པའི་དུས་ལ་རན་སོང་། །
སྡུག་ཡུས་ནི་ངའི་ལམ་གྱི་བྲོ་ཁ་དང་རྒྱལ་ཁའི་རྟེན་ཕུར་ཡིན། །
ཕ་ཡུལ་ནི་ངའི་དགའ་སྐྱོའི་གཏམ་རྒྱུད་སྣ་ཚོགས་ཀྱི་འདེགས་ཤིང་ཡིན།
༢
ང་རྒྱང་རིང་ནས་ཡོང་བ་ཡིན། ངའི་ཕ་ཡུལ་རྒྱང་རིང་ན་ཡོད།
ཞོགས་པའི་ཉི་འོད་འཆར་ཀའི་ཀློང་གི་སློབ་གླིང་།
ཉི་ཟེར་གྱི་མཛེས་སྡུག་གྱོན་པའི་གསེར་གྱི་གླིང་ག
རྣམ་ཤེས་ཁྲི་ཕྲག་ལ་བཟོ་བཀོད་འཐེན་སའི་གླིང་ག་ཆེན་མོ།
1
297



6: གཟི་མིག་དཔེ་ཚོགས།
ཁྱོད་ཀྱི་འབོད་པའི་གཡབ་མོའི་འོག་ནས་རྒྱང་རིང་གི་ང༌།
གནམ་གྱི་སྲུབས་ཀ་ནས་འཐོར་བའི་ཁ་བ་ལྟར།
གངས་ཀྱི་ར་བའི་ཕྱི་ནང་ཀུན་ལ་ལྷབ་ལྷུབ་བབས།
སེམས་པ་འདི་ཁྱོད་ཀྱི་གཡའ་དག་པའི་མཁའ་དབྱིངས་སུ་སྤུར་བ་ནས།
མཛེས་སྡུག་གི་ཡིད་སྤྲུལ་མཐའ་དག་ཁྱོད་ཀྱི་རྒྱ་ཁྱོན་དང་བར་སྣང་ལ་
བཏེགས་ཤིང་།
སེམས་ཀྱི་གཞས་ཆུང་དེ་ཡང་བློ་ཐག་རྦད་ཆོད་དུ། །
ཁྱོད་ཀྱི་ཀློང་ཡངས་པའི་སྙིང་ཁོང་དུ་ཤུགས་ཀྱིས་བཏང་། །
སློབ་གླིང་གི་རྒྱ་ལྕང་རེ་རེའི་སྙིང་སྡུག་ཟུང་གི་གྲིབ་གཟུགས་དང་ལྷན་དུ་
ཤིག་ཤིག་གཡོ་ཞིང་།
གློ་བུར་བའི་དགོད་སྒྲ་ཞིག་དང་འགྲོགས་ནས་འཇམ་ཅག་གེར་རྒྱང་ལ་
བུད་འགྲོ།
བར་སྐབས་གང་རུང་གི་སློབ་གླིང་ནི་སོག་པོའི་པི་ཝང་རྟ་མགོ་མའི་སྒྲ་
དབྱངས་ལྟར།
རེ་འཇགས་རེ་ལངས་ཀྱི་འཚུབ་ཆའི་ཁྲོད་ན་ལྷུག་ལྷུག་དགོད། །
སློབ་གླིང་འདིར་ངའི་ལོ་ངོ་བཞིའི་དགའ་སྐྱོ་དང་སྐྱིད་སྡུག་ལུས་ཡོད་ཅིང་།
ཤ་མཆིན་ལྟ་བུའི་གྲོགས་པོ་ཚོའི་དགོད་སྒྲ་དང་ལབ་གླེང་བསྐྱུར་ཡོད།
དང་པོའི་ན་ཆུང་གི་བརྩེ་དུང་སློབ་གླིང་འདིའི་ཁུགས་སོ་ནས་འབུས་ཤིང་།
ཐོག་མའི་བརྩེ་དུང་གི་བཞུར་རྒྱུན་སློབ་གླིང་འདིའི་གྲུ་ཁ་ནས་འཕྱུར།
ལས་དབང་གི་ལྕགས་ཀྱུས་ང་ཡི་རྣམ་ཤེས་བཟུང་བ་ནས།
སྐྱུར་སོབ་སོབ་ཀྱི་ཞིམ་མངར་མངར་གྱི།
298



2011ལོའི་སྙན་ངག
ཚ@
xasMWeWrngtse&fA4r#*#ཞ#g4pws
སྦྲང་རྩི་ལྟ་བུའི་སྐྱུར་ཆང་ལྟ་བུའི་ཉིན་ཞག་མང་པོ་ཞིག
ངས་ཁུ་ལུ་བཞིན་སྒོག་སྒོག་འཐུང་མྱོང་བ་སུ་ལ་གསང་།
སློབ་གླིང་འདིར་ངས་གསེར་གྱི་རྨི་ལམ་ལ་རེ་བའི་འཇའ་ཚོན་བསྒོས་ཡོད།
སློབ་གླིང་འདིར་ངས་ཕུགས་བསམ་གྱི་ཞིང་སར་ཡུར་ཆུ་གསོས་སྨན་དུ་
དྲངས་ཡོད། །
སྐྱེས་ཆེན་ཚོའི་བཀྲག་མདངས་འཚེར་བའི་ཞབས་རྗེས་ལ་ལྟ་བཞིན།
ན་ཟླ་ཚོའི་རྒས་རྒྱུ་མེད་པའི་སྙིང་གཏམ་ལ་ཉན་གྱིན།
ཅིས་ཀྱང་རང་གི་རིག་པའི་འཕྲུལ་འཁོར་དུ་རྡོ་སྣུམ་བླུགས་ཡོད།
ཅིས་ཀྱང་ཐག་རིང་སེམས་ཀྱིན་རྡོག་ཁྲེས་སྡོམ་གྱིན་ཡོད། །
ལམ་དུ་ཆས་ཁ་མ་འདིར་རང་ལ་ཕྱི་འགྱོད་དང་གདུང་བ་མེད་པར་
བཟོས་ཡོད།
ལམ་དུ་ཆས་ཁ་མ་འདིར་རང་གི་བླ་སྲོག་དང་རྣམ་ཤེས་སྤུར་སྦྱོང་བྱེད་
ཀྱིན་ཡོད། །
ང་རྒྱང་རིང་ནས་ཡོང་བ་ཡིན། ངའི་ཕ་ཡུལ་རྒྱང་རིང་ན་ཡོད།
ལན་གྲུ་ཉི་མའི་འཛུམ་མདངས་དང་ཟླ་བའི་ལང་ཚོ་ཁྱོད་ཀྱི་མཐོངས་
ཡངས་ནས་བསྐྱོད་དུས། །
ལམ་ཕྲན་དང་ས་རྡུལ་གཙུབས་ནས་ཁྱོད་ཀྱི་སྔས་འགྲམ་དུ་
ཡོང་མཁན་དེ་ང་ཡིན།
ཤེས་རིག་དང་དཔལ་འབར་ཐོགས་ནས་ཁྱོད་ཀྱི་བྲང་གཞུང་དུ་
299



1:|: : གཟི་མིག་དཔེ་ཚོགས།
1:|:
:
342AAzi5Ag#
22ain
འབུད་མཁན་དེ་ཡང་ང་ཡིན།
ང་ནི་དེ་ལྟར་ཁྱོད་ཀྱི་རྔམ་བརྗིད་དང་ལྐོག་གྱུར་ཁྲོད་དུ་ནར་སོན་ཞིང་།
ང་ནི་དེ་ལྟར་ཁྱོད་ཀྱི་སྨོན་འདུན་དང་གྱེས་ཕྱག་ཁྲོད་དུ་རྒྱང་ལ་ཆས།
མིག་ཆུ་ཁྱོར་བ་གང་སྙིང་ཁོང་དུ་ཤམ་ཤམ་དུ་བཞུར་དུས། །
མིག་ཆུ་རྡོག་པོ་རེ་རེ་མཛའ་མཐུན་དང་བརྩེ་སེམས་ཡིན་པ་ཤེས་ཡོང་།
མིག་ཆུ་རྡོག་པོ་རེ་རེ་སྐྱེལ་མ་དང་གྱེས་ཕྱག་ཡིན་པའང་རྟོགས་ཡོང་།
སྲོད་ཀྱི་དུས་ལ་ང་ཡིས་སློབ་གླིང་འདིའི་ལྷིང་འཇགས་དང་མཁའ་
དབུགས་རྔུབ་ཀྱིན།
སང་ཉིན་གྱི་བགྲོད་པ་ལ་སྟ་གོན་ཡང་ཡང་བྱས།
ལི་ཤིའི་ཚལ་མཛའ་བ་ལ་མེ་ཏོག་བཞད་སའི་གནས་མལ་སྟུག་པོ།
དཔེ་ཀློག་ཁང་བློ་གྲོས་ལ་རྩལ་ཁ་འཛོམས་སའི་ཁང་མིག་ཆུང་ཆུང་།
ལུས་རྩལ་ཐང་གི་ཀི་འབོད་དང་དཔའ་གདེང་ངོམས་སའི་རྩེད་ར་
ཆུང་ཆུང་། །
ངས་ནི་ཁྱོད་ཅག་ལ་གྱེས་འཚམས་ཞུས་ནས་རྒྱང་དུ་ཆས་ཀྱིན་ཡོད། །
ངས་ནི་ཁྱོད་ཅག་ལ་སེམས་པ་དཀར་པོའི་གཏམ་གླེང་བྱེད་ཀྱིན་ཡོད།
ངས་ནི་ཁྱེད་ཅག་ལ་སྙིང་ཉེ་བའི་བདེ་མོ་གཏམ་གྱིན་ཡོད།
ལོ་ངོ་བཞི་ངའི་དྲན་ཀློང་ནས་ཆུ་རྒྱུན་བཞིན་འཇགས་སོང་།
ལོ་ངོ་བཞིས་ངའི་རྨི་ལམ་དང་བརྩེ་འདང་ཡོད་ཚད་རི་མོར་ཕབ་ནས་ཡོད།
( 2011ལོའི《བོད་ཀྱི་རྩོམ་རིག་སྒྱུ་རྩལ»དེབ་དྲུག་པ་ལས་བདམས)
300



དཔེ་ཚོགས་ཇུས་འགོད་པ།
རྩོམ་སྒྲིག་འགན་འཁུར་པ།
མདུན་ཤོག་འཆར་འགོད་པ།
དཔར་སྐྲུན་འགན་ལེན་པ།
བསོད་ལོ། བསོད་ནམས་བཀྲ་ཤིས།
བསོད་ནམས་བཀྲ་ཤིས།
འབྲུག་མོ་བྱམས།
ཡིའུ་ཆིའུ་ཧྭ།
གཟི་མིག་དཔེ་ཚོགས།
2011ལོའི་སྙན་ངག
བསོད་ལོས་བསྒྲིགས།
དཔེ་སྐྲུན།
འགྲེམས་སྤེལ།
མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང་10)
སྦྲག་ཨང་། 810001 ཁ་པར། (0971) 6138933
འགྲེམས་སྤེལ་ཁང་། ( 0971) 6123221
ཞིན་ཧྭ་དཔེ་ཁང་།
མཚོ་སྔོན་ཟི་ལིང་པར་ཁང་།
T2(0 rummn X 10(O(OrmnY༽
1/16
བརྒྱུད་འཚོང་། །
པར་འདེབས།
དེབ་ཚད།
དཔར་ཤོག
ཡིག་གྲངས།
པར་ཐེངས།
དཔར་ཐེངས།
དཔར་གྲུངས།
19. 5
ཁྲི22
2012ལོའི་ཟླ1 2 པར་པར་གཞི་དང་པོ་བསྒྲིགས།
2012ལོའི་ཟླ 1 2 པར་དཔར་ཐེངས་དང་པོ་དཔར།
1-2 000
དཔེ་རྟགས། ISBN 978 - 7 - 542() - 1882 - 3
རིན་གོང་། སྒོར 29. (00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས)



பப்பா
பாக



201年度
小说
诗歌
散文
文学翻译
文学评论



FILT
更
划 索洛
索南扎西
责任编辑 索南扎西
封面设计 周韦先
责任印制 尤秋花
| 2011D 79
2011年度
诗歌
ISBN 978-7-5420-1882-3
) མཚོ་སྔོན་མི་རིགས་དཔེ་སྐྲུན་ཁང་།
91787542 lo18823">
(民文)定价:29.00 元
